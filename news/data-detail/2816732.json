{"title": "\"น้ำท่วมสุโขทัย\" หลายจุดยังวิกฤต ชาวบ้านโอด   ข้าวของถูกน้ำซัดปลิวหายหมด", "url": "https://www.thairath.co.th/news/local/2816732", "tags": ["news", "local", "2816732"], "publish_date": "27 ก.ย. 2567 08:59 น.", "ner_obj": {"ner": {"entities": [{"type": "LOCATION", "value": "น้ําท่วมสุโขทัยน้ําท่วมสุโขทัย"}, {"type": "TIME", "value": "07.00 น."}, {"type": "DATE", "value": "27 ก.ย. 2567"}, {"type": "LOCATION", "value": "อ.สวรรคโลกระบายน้ําบ้านหาดสะพานจันทร์แม่น้ํายมมต.คลองกระจงอ.สวรรคโลกแม่น้ํายม"}, {"type": "LENGTH", "value": "1 เมตร"}, {"type": "PERSON", "value": "นางสนิท คนตรง นายนิธิพัฒน์ เชิดชู"}], "language": "th"}, "num_of_characters": 1126, "num_of_limited_characters": 1126, "num_of_limited_words": 311, "num_of_words": 311, "original_message": "\"น้ำท่วมสุโขทัย\" หลายจุดยังวิกฤต ชาวบ้านโอด ข้าวของถูกน้ำซัดปลิวหายหมด สถานการณ์ \"น้ำท่วมสุโขทัย\" หลายจุดยังวิกฤต ชาวบ้านโอดเดือนที่แล้วถูกน้ำท่วมไปแล้วรอบหนึ่ง ข้าวของปลิวหายหมด ช้ำเตรียมถูกน้ำท่วมซ้ำอีกเมื่อเวลา 07.00 น. วันที่ 27 ก.ย. 2567 ผู้สื่อข่าวรายงานว่า สถานการณ์น้ำท่วมในพื้นที่ อ.สวรรคโลก หลายจุดยังวิกฤต มวลน้ำที่ปล่อยมาจากประตูระบายน้ำบ้านหาดสะพานจันทร์ มีปริมาณเพิ่มสูงขึ้นจนทำให้น้ำล้นเข้าท่วมบริเวณพื้นที่ริมแม่น้ำยมในพื้นที่ ม.6 ต.คลองกระจง อ.สวรรคโลก เนื่องจากจุดนี้ริมแม่น้ำยมกำลังก่อสร้างเขื่อนเรียงหิน จึงทำให้ไม่มีกำแพงกั้นน้ำ ทำให้มวลน้ำจากแม่น้ำยมไหลบ่าเข้าท่วมบ้านเรือนของชาวบ้านและพื้นที่การเกษตรจนถูกตัดขาด เนื่องจากระดับน้ำสูงกว่า 1 เมตรและไหลแรง    ทางด้าน นางสนิท คนตรง อายุ 67 ปี อยู่บ้านเลขที่ 115 ม.6 เล่าว่า ถูกน้ำท่วมเป็นครั้งที่ 2 ซึ่งน้ำมาไวและไหลแรงทำให้ข้าวของปลิวไปกับสายน้ำต้องไปตามเก็บในป่า เช่นเดียวกับ นายนิธิพัฒน์ เชิดชู อายุ 60 ปี บ้านเลขที่ 115 ม.6 เล่าว่า น้ำท่วมครั้งนี้เป็นรอบที่ 2 เมื่อเดือนที่แล้วถูกน้ำท่วมไปแล้วรอบหนึ่ง ข้าวของถูกน้ำท่วมปลิวหายหมดไม่สามารถตามหาอะไรได้เลย มารอบนี้ก็ถูกน้ำท่วมซ้ำอีก แต่รอบนี้กลัวข้าวของเสียหายเนื่องจากปลิวหมดไปกับรอบที่แล้วจนหมดแล้ว.... "}}