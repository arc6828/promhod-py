{"title": "ฝนถล่มซ้ำนาน 2 ชั่วโมง ทำน้ำป่าก้อนใหญ่ทะลักลงจาก   \"ดอยสุเทพ\"", "url": "https://www.thairath.co.th/news/local/2816761", "tags": ["news", "local", "2816761"], "publish_date": "27 ก.ย. 2567 10:35 น.", "ner_obj": {"ner": {"entities": [{"type": "TIME", "value": "2ชั่วโมง"}, {"type": "LOCATION", "value": "\"ดอยสุเทพ"}, {"type": "TIME", "value": "2ชั่วโมง"}, {"type": "LOCATION", "value": "\"ดอยสุเทพลิฟต์วัดดอยสุเทพ"}, {"type": "DATE", "value": "27 ก.ย. 2567"}, {"type": "LOCATION", "value": "ในตัวเมืองเชียงใหม่"}, {"type": "TIME", "value": "ช่วงเช้า"}, {"type": "DATE", "value": "วันนี้"}, {"type": "LOCATION", "value": "อ.เมืองจ.เชียงใหม่"}, {"type": "TIME", "value": "เกือบ2ชั่วโมง"}, {"type": "LOCATION", "value": "บนถนนสุเทพบริเวณแยกต้นพยอมถนนนิมมานเหมินทร์วัดพระธาตุดอยสุเทพลิฟต์วัดดอยสุเทพ"}], "language": "th"}, "num_of_characters": 899, "num_of_limited_characters": 899, "num_of_limited_words": 233, "num_of_words": 233, "original_message": "ฝนถล่มซ้ำนาน 2 ชั่วโมง ทำน้ำป่าก้อนใหญ่ทะลักลงจาก \"ดอยสุเทพ\" เกิดฝนตกหนักนาน 2 ชั่วโมง น้ำป่าก้อนใหญ่ทะลักลงจาก \"ดอยสุเทพ\" ทำน้ำท่วมขัง-รถติดหนัก ขณะที่ดินถล่มอาคารขึ้นลิฟต์วัดดอยสุเทพ โชคดีไม่มีผู้ได้รับบาดเจ็บวันที่ 27 ก.ย. 2567 ผู้สื่อข่าวรายงานว่า สถานการณ์น้ำท่วมในตัวเมืองเชียงใหม่ยังไม่ทันได้คลี่คลาย ล่าสุดช่วงเช้าวันนี้เกิดฝนตกหนักใน อ.เมือง จ.เชียงใหม่ นานเกือบ 2 ชั่วโมง ส่งผลให้มีน้ำป่าก้อนใหญ่หลากลงมาจากดอยสุเทพ เข้าสู่พื้นที่ตัวเมืองด้านล่าง เกิดน้ำท่วมขังบนถนนสุเทพ บริเวณแยกต้นพยอม และถนนนิมมานเหมินทร์ รถเล็กสัญจรได้ลำบาก ทำให้รถติดหนัก    ทั้งนี้ ฝนที่ตกหนักยังทำให้ดินอ่อนตัวพังถล่มลงมาบริเวณทางโค้งก่อนถึงวัดพระธาตุดอยสุเทพ ขวางเส้นทางจราจรไป 1 ช่องทาง เจ้าหน้าที่เร่งเข้าพื้นที่เพื่อความปลอดภัยของผู้ใช้รถ    ...นอกจากนี้ ฝนที่ตกลงมายังกัดเซาะดินที่อุ้มน้ำจนอ่อนตัว ทำกำแพงพังทะลุเสียหายบริเวณอาคารขึ้นลิฟต์วัดดอยสุเทพ แต่โชคดีที่ไม่มีนักท่องเที่ยวหรือเจ้าหน้าที่ได้รับบาดเจ็บ."}}