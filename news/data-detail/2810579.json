{"title": "น่านเร่งล้างเมือง หลังน้ำลด คาดอีก 3 วัน   โรงเรียนเปิดเรียนได้", "url": "https://www.thairath.co.th/news/local/north/2810579", "tags": ["news", "local", "north", "2810579"], "publish_date": "26 ส.ค. 2567 12:17 น.", "ner_obj": {"ner": {"entities": [{"type": "LOCATION", "value": "น่าน"}, {"type": "TIME", "value": "อีก3 วัน3 วัน"}, {"type": "DATE", "value": "26 ส.ค."}, {"type": "LOCATION", "value": "ที่ตลาดศรีคําตลาดตั้งจิตนุสรณ์ในตัวเมืองน่านจังหวัดน่านอําเภอเมืองน่านโรงเรียนสตรีศรีน่าน"}, {"type": "TIME", "value": "3 วัน"}, {"type": "DATE", "value": "วันนี้"}, {"type": "LOCATION", "value": "โรงเรียนสตรีศรีน่านโรงเรียนบ้านดอนศรีเสริมกสิกร"}, {"type": "TIME", "value": "สัปดาห์นี้"}], "language": "th"}, "num_of_characters": 1039, "num_of_limited_characters": 1039, "num_of_limited_words": 250, "num_of_words": 250, "original_message": "น่านเร่งล้างเมือง หลังน้ำลด คาดอีก 3 วัน โรงเรียนเปิดเรียนได้    ชาวบ้าน เจ้าหน้าที่ ช่วยกันเก็บสิ่งของที่ถูกน้ำท่วม หลังน้ำลด เหลือเพียงท่วมขังในที่ลุ่ม เร่งล้างเมืองกลับมาค้าขายตามปกติ ส่วนโรงเรียนคาดว่าไม่เกิน 3 วัน จะเปิดทำการเรียนการสอนได้ปกติวันที่ 26 ส.ค. ที่ตลาดศรีคำ ตลาดตั้งจิตนุสรณ์ ในตัวเมืองน่าน ภาครัฐพร้อมประชาชนร่วมกันทำความสะอาดตลาด เพื่อให้สามารถทำการค้าขายได้หลังเกิดอุทกภัยใหญ่    สำหรับสถานการณ์ภาพรวมของจังหวัดน่าน น้ำท่วมกลับเข้าสู่ภาวะปกติ ไม่มีน้ำล้นตลิ่ง มีเพียงน้ำขังที่พื้นที่ต่ำกว่าลำน้ำที่ไหลเข้าท่วม กำลังเร่งสูบน้ำเพื่อระบายออก ส่วนโรงเรียนในเขตอำเภอเมืองน่านที่ได้รับผลกระทบ อาทิ โรงเรียนสตรีศรีน่าน ต่างเร่งทำความสะอาดฟื้นฟูให้เปิดทำการเรียนการสอนได้ คาดว่าอีกประมาณ 3 วัน จะสามารถเปิดทำการเรียนการสอนได้ตามปกติ ส่วนใหญ่พบว่าอุปกรณ์การเรียนได้รับความเสียหาย เช่น โต๊ะนักเรียน อุปกรณ์คอมพิวเตอร์ สื่อการเรียนการสอนฯ    ...โดยวันนี้มีนักเรียน จิตอาสากองทัพ ภาครัฐ เอกชน ร่วมกันทำความสะอาดโรงเรียนสตรีศรีน่าน โรงเรียนบ้านดอนศรีเสริมกสิกร และทำความสะอาดถนน คาดว่าภายในสัปดาห์นี้ ทั้งเมืองจะกลับเข้าสู่ภาวะปกติ"}}