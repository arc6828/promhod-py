{"title": "นายกฯ ย้ำเร่งช่วยเหลือ-เยียวยา ชาวบ้านน้ำท่วม   ให้กำลังใจ \"ทุกคนเก่งมาก\"", "url": "https://www.thairath.co.th/news/politic/2814266", "tags": ["news", "politic", "2814266"], "publish_date": "13 ก.ย. 2567 19:29 น.", "ner_obj": {"ner": {"entities": [{"type": "LOCATION", "value": "เชียงราย"}, {"type": "DATE", "value": "13 ก.ย. 67"}, {"type": "LOCATION", "value": "จุดถาวรสะพานข้ามแม่น้ําสายแห่งที่1อ.แม่สายจ.เชียงราย"}, {"type": "PERSON", "value": "นางสาวแพทองธาร ชินวัตร"}, {"type": "LOCATION", "value": "จังหวัดเชียงราย"}, {"type": "PERSON", "value": "นาย ภูมิธรรม เวชยชัย นาย สุริยะ จึงรุ่งเรืองกิจ  พลเอก  ณัฐพงษ์ นาคพาณิชย์  นางสาว ธีรรัตน์ สําเร็จวาณิชย์"}, {"type": "ORGANIZATION", "value": "รวงมหาดไทย"}, {"type": "PERSON", "value": "นาย สุทธิพงษ์ จุลเจริญ นาย ไชยวัฒน์ จุนถิระพงศ์"}, {"type": "ORGANIZATION", "value": "ป้องกันและบรรเทาสาธารณภัย"}, {"type": "PERSON", "value": "นาย ประเสริฐ จิตต์พลีชีพ"}, {"type": "LOCATION", "value": "จังหวัดเชียงราย"}, {"type": "PERSON", "value": "นาย สหรัฐ วงศ์สกุลวิวัฒน์"}, {"type": "ORGANIZATION", "value": "ป้องกันและบรรเทาสาธารณภัย"}, {"type": "PERSON", "value": "นายณรงค์พล คิดอ่าน"}, {"type": "LOCATION", "value": "แม่สาย"}, {"type": "PERSON", "value": "\" แชมป์ -  ิดิศ ธีระประทีป เขีย  นางสาวแพทองธาร นาย สุทธิพงษ์  นางสาวแพทองธาร"}, {"type": "LOCATION", "value": "วัดพรหมวิหารอ.แม่สายศูนย์"}, {"type": "PERSON", "value": "พร"}], "language": "th"}, "num_of_characters": 2524, "num_of_limited_characters": 1500, "num_of_limited_words": 345, "num_of_words": 611, "original_message": "นายกฯ ย้ำเร่งช่วยเหลือ-เยียวยา ชาวบ้านน้ำท่วม ให้กำลังใจ \"ทุกคนเก่งมาก\" นายกฯ พร้อมคณะลงพื้นที่เชียงราย เน้นย้ำเร่งช่วยเหลือฟื้นฟูและเยียวยา ชาวบ้านได้รับผลกระทบ ให้เร็วที่สุด ให้กำลังใจชาวบ้าน \"ทุกคนเก่งมาก\"วันที่ 13 ก.ย. 67 ที่บริเวณจุดผ่านแดนถาวรสะพานข้ามแม่น้ำสายแห่งที่ 1 อ.แม่สาย จ.เชียงราย นางสาวแพทองธาร ชินวัตร นายกรัฐมนตรี เดินทางลงพื้นที่ตรวจติดตามสถานการณ์อุทกภัยในพื้นที่จังหวัดเชียงราย คณะรัฐมนตรี อาทิ นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงกลาโหม นายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม พลเอก ณัฐพงษ์ นาคพาณิชย์ รัฐมนตรีช่วยว่าการกระทรวงกลาโหม นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ร่วมลงพื้นที่    การลงพื้นที่ของนายกรัฐมนตรี และคณะ ในครั้งนี้ นายสุทธิพงษ์ จุลเจริญ ปลัดกระทรวงมหาดไทย นายไชยวัฒน์ จุนถิระพงศ์ อธิบดีกรมป้องกันและบรรเทาสาธารณภัย นายประเสริฐ จิตต์พลีชีพ รองผู้ว่าราชการจังหวัดเชียงราย นายสหรัฐ วงศ์สกุลวิวัฒน์ รองอธิบดีกรมป้องกันและบรรเทาสาธารณภัย นายณรงค์พล คิดอ่าน นายอำเภอแม่สาย และหน่วยงานที่เกี่ยวข้อง ร่วมรายงานสถานการณ์และนำเสนอแนวทางแก้ปัญหา โดย \"แชมป์ - กษิดิศ ธีระประทีป\" แชมป์โลกเจ็ตสกีที่ช่วยลุงเขียงหมู ร่วมพบกับนายกรัฐมนตรีด้วย...ทั้งนี้ ในระหว่างลงพื้นที่ นางสาวแพทองธาร ได้รับฟังรายงานสถานการณ์น้ำในแม่น้ำสายจากนายสุทธิพงษ์ พร้อมทั้งได้เน้นย้ำในเรื่องการช่วยเหลือฟื้นฟูและเยียวยาพี่น้องประชาชนที่ได้ผลกระทบให้เป็นไปตามระเบียบที่เกี่ยวข้องโดยเร็วที่สุดจากนั้น นางสาวแพทองธาร และคณะ เดินทางไปยังวัดพรหมวิหาร อ.แม่สาย เพื่อพบปะให้กำลังใจประชาชนบริเวณศูนย์พักพิงผู้ประสบอุทกภัย พร้อมประกอบอาหาร มอบถุงยังชีพ และร่วมรับประทานอาหารกลางวันในบริเวณวัด    โดยนายกรัฐมนตรี กล่าวว่า การเดินทางลงพื้นที่ในวันนี้ เพราะอยากให้กำลังใจและเน้นย้ำในเรื่องเหตุการณ์หลังจากนี้ เพราะเรามีทหาร หน่วยงานความมั่นคง จิตอาสา ที่ช่วยพี่น้องของเรา ซึ่งได้รับข้อมูลว่ากระแสน้ำเริ่มเบาลงแล้ว พรุ่งนี้ก็จะเริ่มเบาลงอีก เพราะฉะนั้นเราจะช่วยคนที่ติดอยู่ให้ออกมาได้ง่ายขึ้น แต่ถ้ายังช่วยไม่ได้ก็ขอให้ส่งอาหารและน้ำ และรอกระแสน้ำลดอีกหน่อย\"วันนี้มาอยากพูดจากใจว่า \"ทุกคนเก่งมาก\" ที่วันนี้เรายังยิ้มอยู่ รู้เลยว่า บางคนบอกว่าไม่เหลืออะไรแล้ว เหลือชีวิต เหลือกำลังใจ เหลือความหวัง สิ่งที่เหลืออยู่ตอนนี้ ขอให้ภูมิใจว่าตัวเองเก่ง เพราะเราเจอเรื่องขนาดนี้แล้ว ยังอยู่ตรงนี้ ยังยิ้มกันได้ เก่งมาก ๆ\"นางสาวแพทองธาร กล่าวอีกว่า หลังจากนี้ในเรื่องการเยียวยา และในเรื่องบ้านพักต่าง ๆ ที่มีดินมีโคลนเละเทะ ก็จะพยายามเร่งดูแลตรงนี้ให้เร็วที่สุด ทุกคนจะได้กลับไปอยู่ได้เร็ว ๆ และอยากให้การเยียวยาเข้าถึงรวดเร็วที่สุด เพราะทุกคนก็รอมานานแล้ว และ 2-3 วันนี้เรื่องน้ำก็คงจะดีขึ้น ขอให้กำลังใจทุกคนด้วยความจริงใจ.    (ติดตาม ข่าวทั่วไทย ทั้งหมดที่นี่)"}}