{"title": "พะเยาอ่วม น้ำป่าไหลทะลักท่วมบ้านเรือน   เร่งอพยพชาวบ้าน-นักศึกษา ออกจากพื้นที่ (คลิป)", "url": "https://www.thairath.co.th/news/local/2814837", "tags": ["news", "local", "2814837"], "publish_date": "17 ก.ย. 2567 07:55 น.", "ner_obj": {"ner": {"entities": [{"type": "LOCATION", "value": "พะเยา\"มหาวิทยาลัยพะเยา"}, {"type": "DATE", "value": "17  ก.ย. 2567"}, {"type": "LOCATION", "value": "ลําห้วยแม่กาห้วยเคียนบ้านห้วยเคียนหมู่16ต.แม่กาอ.เมืองจ.พะเยาถนนบ้านแม่กาห้วยเคียนบริเวณหน้ามหาวิทยาลัยพะเยาฝั่งหมู่16ตําบลแม่กาอําเภอเมืองจังหวัดพะเยา"}, {"type": "LENGTH", "value": "1-2 เมตร"}, {"type": "ORGANIZATION", "value": "มหาวิทยาลัยพะเยาหน่วยงานเทศบาลตําบลแม่กา"}], "language": "th"}, "num_of_characters": 960, "num_of_limited_characters": 960, "num_of_limited_words": 244, "num_of_words": 244, "original_message": "พะเยาอ่วม น้ำป่าไหลทะลักท่วมบ้านเรือน เร่งอพยพชาวบ้าน-นักศึกษา ออกจากพื้นที่ (คลิป) ฝนตกหนักทั้งคืน น้ำป่าไหลทะลักท่วมบ้านเรือนประชาชน บริเวณหน้า \"มหาวิทยาลัยพะเยา\" ทำชาวบ้าน-นักศึกษาต้องหนีขึ้นที่สูง ด้านเจ้าหน้าที่เร่งช่วยทุกคนออกจากพื้นที่อย่างเร่งด่วนวันที่ 17 ก.ย. 2567 ผู้สื่อข่าวรายงานว่า หลังจากที่เกิดฝนตกหนักตลอดทั้งคืน ได้เกิดน้ำป่าไหลหลาก ไหลเข้าเข้าลำห้วยแม่กาห้วยเคียนบ้านห้วยเคียน หมู่ 16 ต.แม่กา อ.เมือง จ.พะเยา จนมวลน้ำได้ไหลทะลักเข้าท่วมหมู่บ้านชุมชนหอพัก ถนนบ้านเรือน บ้านแม่กาห้วยเคียน บริเวณหน้ามหาวิทยาลัยพะเยา ฝั่งตะวันตก หมู่ 16 ตำบลแม่กา อำเภอเมือง จังหวัดพะเยา ได้ถูกมวลน้ำไหลทะลักเข้าท่วม หอพัก บ้านเรือน ถนน รถยนต์ รถจักรยานยนต์ที่จอดอยู่ ถูกน้ำท่วมเสียหาย    สำหรับมวลน้ำดังกล่าว ได้ไหลทะลักเข้าท่วมกว่า 1-2 เมตร จนทำให้ชาวบ้านและนักศึกษามหาวิทยาลัยพะเยา ไม่สามารถออกมาจากหอพักได้ ต้องหนีขึ้นอยู่ชั้นสูงสุด ซึ่งในขณะนี้ทางหน่วยงานและกู้ภัย เทศบาลตำบลแม่กา เร่งช่วยนักศึกษาและชาวบ้านออกจากพื้นที่น้ำท่วมจากหอพักอย่างเร่งด่วน.    ..."}}