{"title": "เชียงใหม่หลังน้ำลด \"กะเพรา\" หายาก ราคาพุ่ง   สะเทือนร้านอาหารตามสั่ง", "url": "https://www.thairath.co.th/news/local/north/2819031", "tags": ["news", "local", "north", "2819031"], "publish_date": "09 ต.ค. 2567 12:52 น.", "ner_obj": {"ner": {"entities": [{"type": "LOCATION", "value": "เชียงใหม่เชียงใหม่"}, {"type": "MONEY", "value": "10 บาท"}, {"type": "TIME", "value": "08.10น."}, {"type": "DATE", "value": "9  ตุลาคม 2567"}, {"type": "MONEY", "value": "10บาท10บาท10บาท5บาท"}, {"type": "LOCATION", "value": "ตลาดหนองหอยอ.เมืองเชียงใหม่"}], "language": "th"}, "num_of_characters": 1228, "num_of_limited_characters": 1228, "num_of_limited_words": 358, "num_of_words": 358, "original_message": "เชียงใหม่หลังน้ำลด \"กะเพรา\" หายาก ราคาพุ่ง สะเทือนร้านอาหารตามสั่ง เชียงใหม่หลังน้ำลด \"กะเพรา\" หายากราคาพุ่ง มัดนิดเดียว 10 บาท สะเทือนถึงแม่ค้า พ่อค้าอาหารตามสั่ง แต่ยืนยันยังคงราคาเดิม เน้นกลิ่นกะเพราเมื่อเวลา 08.10 น. วันที่ 9 ตุลาคม 2567 ผู้สื่อข่าวได้รับแจ้งจากพ่อค้าแม่ค้าขายข้าวราดกะเพรา ไข่ดาว ไข่เจียว ต่างโอดครวญว่า กะเพราแพงมาก มัดละ 10 บาทได้นิดเดียว บางครั้งก็หาซื้อยาก เดินหาซื้อหลายตลาดก็ไม่มี ส่วนราคาผักอื่นก็ขึ้นราคาไปด้วย เช่น กุยช่าย ต้นหอม ผักชี    จากการสอบถาม พ่อค้าแม่ค้าขายผักให้เหตุผลว่า ผักได้รับผลกระทบจากน้ำท่วม โดยเฉพาะกะเพราที่ถูกน้ำท่วมหมด เช่นเดียวกับแม่ค้าขายผัก เปิดเผยว่า ผักในช่วงนี้ราคาแพงทุกอย่าง โดยเฉพาะกะเพรา เพราะถูกน้ำท่วมไม่เหลือ ทุกตลาดขาดแคลน บางแห่งขายมัดละ 10 บาท บางแห่ง 2 มัด 10 บาท แต่จะได้กะเพราน้อยมาก เมื่อก่อนกะเพรามัดใหญ่ มัดละ 5 บาท ส่วนผักชนิดอื่นก็ขึ้นราคาแพงไปด้วย เช่น กุยช่าย ต้นหอม ผักชี แต่ก็ยังมีพอขาย    ...ขณะที่แม่ค้าขายข้าวอาหารตามสั่งย่านตลาดหนองหอย อ.เมืองเชียงใหม่ เปิดเผยว่า กะเพราหายากมาก โชคดีที่แถวบ้านตนมีต้นกะเพราของเพื่อนข้างบ้านที่รอดจากการถูกน้ำท่วมเพียงไม่กี่ต้น ตนจึงขออนุญาตและไปเก็บมา เป็นใบเล็ก ๆ พอนำไปผัดแล้วได้กลิ่นกะเพรา ก็ยังดี ในส่วนของราคาข้าวราดกะเพรา คิดว่าคงขายราคาเดิม แต่จะลดกะเพราลง เน้นแต่กลิ่น.ติดตาม ข่าวทั่วไทย ทั้งหมดที่นี่"}}