{"title": "รถสะเทินน้ำสะเทินบก ถึงเชียงราย   เตรียมเข้าช่วยจุดน้ำสูง ไหลแรง", "url": "https://www.thairath.co.th/news/local/north/2814155", "tags": ["news", "local", "north", "2814155"], "publish_date": "13 ก.ย. 2567 10:25 น.", "ner_obj": {"ner": {"entities": [{"type": "LOCATION", "value": "เชียงราย"}, {"type": "ORGANIZATION", "value": "กองทัพเรือ"}, {"type": "LOCATION", "value": "สัตหีบเชียงราย"}, {"type": "DATE", "value": "13 ก.ย."}, {"type": "ORGANIZATION", "value": "หน่วยซีลกองทัพเรือสัตหีบ"}, {"type": "LOCATION", "value": "อ.แม่สายจ.เชียงราย"}, {"type": "LENGTH", "value": "2เมตร"}, {"type": "ORGANIZATION", "value": "ทหารเรือ"}, {"type": "LOCATION", "value": "สัตหีบในแม่สาย"}], "language": "th"}, "num_of_characters": 916, "num_of_limited_characters": 916, "num_of_limited_words": 222, "num_of_words": 222, "original_message": "รถสะเทินน้ำสะเทินบก ถึงเชียงราย เตรียมเข้าช่วยจุดน้ำสูง ไหลแรง รถสะเทินน้ำสะเทินบก ของกองทัพเรือสัตหีบ ถึงเชียงราย เตรียมเข้าช่วยผู้ประสบภัย ในจุดน้ำท่วมสูง ไหลแรงวันที่ 13 ก.ย. 67 หน่วยซีล กองทัพเรือสัตหีบ ส่งรถสะเทินน้ำสะเทินบก AAV ลงพื้นที่ อ.แม่สาย จ.เชียงราย จากสถานการณ์น้ำท่วมรุนแรง ระดับน้ำบางพื้นที่สูงกว่า 2 เมตร ท่วมมิดหลังคาบ้านชั้นเดียว และด้วยกระแสน้ำที่ไหลเชี่ยว ทำให้เรือยาว และทีมเจ็ตสกี เข้าไปในพื้นที่ด้วยความยากลำบาก ล่มไปหลายลำ    จากการสอบถามเจ้าหน้าที่ทหารเรือสัตหีบ ที่เดินทางมาช่วยเหลือ ทราบว่า ในแม่สายมีบางหมู่บ้านที่เข้าไปไม่ถึง ด้วยกระแสน้ำที่เชี่ยวกราก ทำให้หลายหน่วยงานเข้าไปช่วยชาวบ้านได้ไม่ทั่วถึง บางจุดไม่สามารถนำส่งอาหาร และน้ำดื่ม รวมถึงไม่สามารถนำผู้ประสบภัยออกมาได้ซึ่งรถสะเทินน้ำสะเทินบก จะสามารถฝ่ากระแสน้ำที่เชี่ยวกราก และใช้ตีนตะขาบบนโคลนได้ ไม่ว่าจะสูงขนาดไหน ซึ่งจะทำให้สามารถช่วยผู้ประสบภัยในจุดที่น้ำท่วมขึ้นสูงถึงหลังคาบ้านได้.    ...(ติดตาม ข่าวทั่วไทย ทั้งหมดที่นี่)"}}