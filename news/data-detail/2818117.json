{"title": "ฝนตกบนดอยทั้งคืน \"น้ำป่า\" ทะลัก \"น้ำตกแม่สา\"   เตือนพื้นที่ท้ายน้ำเตรียมรับมือ", "url": "https://www.thairath.co.th/news/local/north/2818117", "tags": ["news", "local", "north", "2818117"], "publish_date": "04 ต.ค. 2567 08:05 น.", "ner_obj": {"ner": {"entities": [{"type": "LOCATION", "value": "\"น้ําตกแม่สา\"น้ําตกแม่สา"}, {"type": "DATE", "value": "4 ตุลาคม 2567"}, {"type": "TIME", "value": "คืน"}, {"type": "LOCATION", "value": "น้ําตกแม่สา"}, {"type": "TIME", "value": "06.30  น.  - 07.00 น."}, {"type": "DATE", "value": "วันนี้"}, {"type": "LOCATION", "value": "น้ําตกแม่สา"}, {"type": "ORGANIZATION", "value": "อุทยานแห่งชาติ"}, {"type": "LOCATION", "value": "สุเทพ"}, {"type": "ORGANIZATION", "value": "-ปุย"}, {"type": "LOCATION", "value": "น้ําตกแม่สาน้ําแม่สาอําเภอแม่ริมลําน้ําแม่สา"}], "language": "th"}, "num_of_characters": 785, "num_of_limited_characters": 785, "num_of_limited_words": 202, "num_of_words": 202, "original_message": "ฝนตกบนดอยทั้งคืน \"น้ำป่า\" ทะลัก \"น้ำตกแม่สา\" เตือนพื้นที่ท้ายน้ำเตรียมรับมือ บนดอยฝนตกต่อเนื่องทั้งคืน ทำ \"น้ำป่า\" ไหลทะลักลงสู่ \"น้ำตกแม่สา\" จนระดับน้ำสูงขึ้น พร้อมแจ้งเตือนพื้นที่ท้ายน้ำเตรียมรับมือวันที่ 4 ตุลาคม 2567 ผู้สื่อข่าวรายงานว่า เกิดฝนตกหนักอย่างต่อเนื่องตลอดทั้งคืนที่ผ่านมา ส่งผลให้น้ำป่าบนดอยไหลทะลักลงสู่น้ำตกแม่สาจนระดับน้ำสูงขึ้น ทำให้น้ำมีสีแดงขุ่นไหลแรงและเชี่ยวกราก โดยน้ำป่าได้ไหลบ่าลงมาในช่วงเวลาประมาณ 06.30 น. - 07.00 น. ของวันนี้    ทางด้าน เจ้าหน้าที่เวรยามศูนย์บริการนักท่องเที่ยวน้ำตกแม่สา ได้รายงานให้ทางอุทยานแห่งชาติสุเทพ-ปุยทราบ เพื่อประสานหน่วยงานที่เกี่ยวข้องแจ้งเตือนพื้นที่ลุ่มน้ำให้เตรียมรับมือ พร้อมปิดกั้นพื้นที่เพื่อความปลอดภัย โดยน้ำป่าที่ไหลลงสู่น้ำตกแม่สา จะไหลลงน้ำแม่สา ซึ่งจะมีผลกระทบกับพื้นที่หลายตำบลของอำเภอแม่ริมที่ลำน้ำแม่สาไหลผ่าน."}}