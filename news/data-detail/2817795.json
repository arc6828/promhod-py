{"title": "ผบ.ทบ. ตรวจพื้นที่น้ำท่วมเชียงราย   เร่งเคลียร์ดินโคลนให้เสร็จทันสิ้นเดือน", "url": "https://www.thairath.co.th/news/local/north/2817795", "tags": ["news", "local", "north", "2817795"], "publish_date": "02 ต.ค. 2567 17:17 น.", "ner_obj": {"ner": {"entities": [{"type": "ORGANIZATION", "value": "ทบ"}, {"type": "LOCATION", "value": "น้ําท่วมเชียงราย"}, {"type": "ORGANIZATION", "value": "ทบ"}, {"type": "LOCATION", "value": "น้ําท่วมเชียงราย"}, {"type": "DATE", "value": "ปลายเดือน  2 ต.ค. 67"}, {"type": "LOCATION", "value": "อ.แม่สายจ.เชียงราย"}, {"type": "PERSON", "value": "พล . อ.พนา แคล้วปลอดทุกข์"}, {"type": "LOCATION", "value": "ชุมชนบ้านเกาะทรายและบ้านไม้ลุงขนต.แม่สายอ.แม่สาย"}, {"type": "DATE", "value": "วันนี้"}, {"type": "ORGANIZATION", "value": "กระทรวงกลาโหม"}, {"type": "LOCATION", "value": "บ้านผาจมต.เวียงพางคําบ้านเกาะทรายบ้านไม้ลุงขนต.แม่สาย"}, {"type": "ORGANIZATION", "value": "มหาดไทย"}, {"type": "LOCATION", "value": "บ้านเหมืองแดงบ้านปิยะพรต.แม่สาย"}], "language": "th"}, "num_of_characters": 1243, "num_of_limited_characters": 1243, "num_of_limited_words": 309, "num_of_words": 309, "original_message": "ผบ.ทบ. ตรวจพื้นที่น้ำท่วมเชียงราย เร่งเคลียร์ดินโคลนให้เสร็จทันสิ้นเดือน ผบ.ทบ. ตรวจพื้นที่น้ำท่วมเชียงราย พร้อมใช้เครื่องมือหนักเข้าเคลียร์พื้นที่ดินโคลน เสร็จทันปลายเดือนนี้ตามเป้าหมายวันที่ 2 ต.ค. 67 มีรายงานว่า จากสถานการณ์มหาอุทกภัยใน อ.แม่สาย จ.เชียงราย ซึ่งหลังจากน้ำลดแล้ว ยังคงมีดินโคลนที่เริ่มแข็ง และบ้านเรือนส่วนใหญ่มีดินอยู่เต็มอาคาร มีบ้านเรือนเสียหายทั้งหลังหลายหลังนั้นทั้งนี้ พล.อ.พนา แคล้วปลอดทุกข์ ผู้บัญชาการทหารบกคนใหม่ เดินทางไปพื้นที่ชุมชน บ้านเกาะทราย และบ้านไม้ลุงขน ต.แม่สาย อ.แม่สาย ตรวจเยี่ยมให้กำลังใจทหารที่กำลัง \"ปฏิบัติการกู้คืนบ้านและการซ่อมแซมบ้านประชาชน\" รับฟังบรรยายสรุป ซึ่งวันนี้ได้มีการแบ่งพื้นที่การทำงานผลักดันโคลนออกจากบ้านและชุมชนอย่างชัดเจน    โดยทางกองทัพ กระทรวงกลาโหม จะดูแลการนำโคลนออกจากพื้นที่ บ้านผาจม ต.เวียงพางคำ บ้านเกาะทราย บ้านไม้ลุงขน ต.แม่สาย โดยทางกองทัพจะใช้เครื่องมือหนัก เข้าเคลียร์พื้นที่มองว่าไม่มากแต่อยู่กันหนาแน่น จะต้องใช้เครื่องมือพิเศษ ส่วนทางมหาดไทย จะดูแลการผลักดันโคลนชุมชน บ้านเหมืองแดง และบ้านปิยะพร ต.แม่สาย ส่วนใหญ่จะเป็นพื้นที่ชุมชนของคนที่มีฐานะและไม่หนาแน่นมาก จากนั้นในเย็นวันเดียวกัน จะมีการพูดคุยกับทีมอาสาในการดำเนินการร่วมกันเพื่อให้การผลักดันโคลนออกจากพื้นที่ได้อย่างเป็นระบบ เพื่อให้เสร็จทันปลายเดือนนี้ตามเป้าหมาย....    (ติดตาม ข่าวน้ำท่วม ทั้งหมดที่นี่)"}}