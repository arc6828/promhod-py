{"title": "หมู่บ้านสารภี จ.ลำปาง เดือดร้อนหนัก   น้ำป่าไหลซัดท่วมบ้านเรือนกว่า 10 หลังคา", "url": "https://www.thairath.co.th/news/local/north/2814886", "tags": ["news", "local", "north", "2814886"], "publish_date": "17 ก.ย. 2567 11:13 น.", "ner_obj": {"ner": {"entities": [{"type": "LOCATION", "value": "หมู่บ้านสารภีจ.ลําปางลําห้วยแม่ตากจ.ลําปาง"}, {"type": "TIME", "value": "8.00 น."}, {"type": "DATE", "value": "17 ก.ย. 67"}, {"type": "LOCATION", "value": "บนอุทยานดอยหลวงจ. ลําปาง"}, {"type": "TIME", "value": "หลาย"}, {"type": "LOCATION", "value": "เขตพื้นที่บ้านสารภีตําบลวังทองอําเภอวังเหนือจังหวัดลําปางลําห้วยแม่ตากหมู่บ้านสารภีตําบลวังทองบ้านสารภีบ้านตึงใต้บ้านร่มโพธิ์ทอง"}, {"type": "LENGTH", "value": "80เซนติเมตร"}, {"type": "ORGANIZATION", "value": "เทศบาล"}, {"type": "LOCATION", "value": "ตําบลวังทองแม่น้ําวังอําเภอวังเหนืออําเภอวังเหนือ"}], "language": "th"}, "num_of_characters": 910, "num_of_limited_characters": 910, "num_of_limited_words": 234, "num_of_words": 234, "original_message": "หมู่บ้านสารภี จ.ลำปาง เดือดร้อนหนัก น้ำป่าไหลซัดท่วมบ้านเรือนกว่า 10 หลังคา น้ำป่าจากดอยหลวงมาแรง ไหลเข้าท่วมบ้านใกล้ลำห้วยแม่ตาก จ.ลำปาง ทำชาวบ้านหลายหลังคาเรือนเดือดร้อนหนัก เทศบาล-ผู้นำชุมชน เร่งเข้าพื้นที่ไปสำรวจความเสียหายเมื่อเวลา 8.00 น. วันที่ 17 ก.ย. 67 ผู้สื่อข่าวรายงานว่า จากฝนที่ตกลงมาบนอุทยานดอยหลวง จ. ลำปาง ยาวนานหลายชั่วโมง ส่งผลให้เขตพื้นที่บ้านสารภี ตำบลวังทอง อำเภอวังเหนือ จังหวัดลำปาง เกิดน้ำป่าจากดอยหลวง ไหลหลากมาตามลำห้วยแม่ตาก ก่อนเอ่อเข้าท่วมหมู่บ้านสารภี ตำบลวังทอง ทำชาวบ้านกว่า 10 หลังคาเรือนที่อยู่ใกล้ลำห้วยได้รับความเดือดร้อน    นอกจากนี้ ยังมีชาวบ้านอีกหลายหมู่บ้านที่ได้รับผลกระทบ คือ บ้านสารภี บ้านตึงใต้ บ้านร่มโพธิ์ทอง น้ำไหลเชี่ยวบางจุดสูงถึง 80 เซนติเมตร ทางเทศบาลตำบลวังทองและผู้นำชุมชนกำลังเข้าไปสำรวจความเสียหาย และในพื้นที่ยังมีฝนตกลงมาอยู่ทั้งนี้ ผู้สื่อข่าวยังรายงานว่า แม่น้ำวังที่ไหลผ่านอำเภอวังเหนือ บริเวณสะพานในตัวอำเภอวังเหนือ น้ำยังคงไหลแรงและไหลเชี่ยวกราด."}}