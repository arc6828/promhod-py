{"title": "เชียงของน้ำโขงเพิ่มสูง หนุนน้ำอิงท่วมคอกปศุสัตว์   วอนเขื่อนจีนชะลอปล่อยน้ำ", "url": "https://www.thairath.co.th/news/local/north/2810599", "tags": ["news", "local", "north", "2810599"], "publish_date": "26 ส.ค. 2567 13:07 น.", "ner_obj": {"ner": {"entities": [{"type": "LOCATION", "value": "เชียงของเขื่อนจีนเชียงรายแม่น้ําโขงที่เชียงของ"}, {"type": "ORGANIZATION", "value": "สทนช."}, {"type": "LOCATION", "value": "เขื่อนจิงหงของจีน"}, {"type": "TIME", "value": "3 วัน"}, {"type": "MONEY", "value": "1,375"}, {"type": "LENGTH", "value": "ลบ.ม"}, {"type": "MONEY", "value": "./"}, {"type": "PERCENT", "value": ""}, {"type": "MONEY", "value": "2,460"}, {"type": "LENGTH", "value": ".ม"}, {"type": "MONEY", "value": "."}, {"type": "DATE", "value": "26  ส.ค. 67"}, {"type": "LOCATION", "value": "ลุ่มน้ําอิงต.ห้วยซ้อต.บุญเรืองต.ครึ่งต.สถานต.ศรีดอนชัยอ.เชียงของจ.เชียงรายอําเภอเชียงของจ.เชียงราย"}, {"type": "DATE", "value": "วันนี้"}, {"type": "LENGTH", "value": "10.80 เมตร20 เซนติเมตร"}, {"type": "DATE", "value": "24 ส.ค. 67"}, {"type": "ORGANIZATION", "value": "สํานักงานทรัพยากรน้ําแห่งชาติสทนช.คณะกรรมาธิการแม่น้ําโขง<unk>ekong  <unk>iverเขื่อน"}, {"type": "LOCATION", "value": "จีน"}, {"type": "PERCENT", "value": ""}, {"type": "ORGANIZATION", "value": "ส"}, {"type": "DATE", "value": ".ค."}, {"type": "LOCATION", "value": "สเขื่อนว"}], "language": "th"}, "num_of_characters": 1710, "num_of_limited_characters": 1400, "num_of_limited_words": 390, "num_of_words": 496, "original_message": "เชียงของน้ำโขงเพิ่มสูง หนุนน้ำอิงท่วมคอกปศุสัตว์ วอนเขื่อนจีนชะลอปล่อยน้ำ   เชียงรายยังไม่พ้นวิกฤติ สถานการณ์ระดับน้ำในแม่น้ำโขงที่เชียงของเพิ่มสูง หนุนน้ำอิงล้นตลิ่งท่วมคอกปศุสัตว์ ต้องเร่งขนย้าย วัว แพะ มีบางส่วนที่จมน้ำตายไปก่อน เตือนพื้นที่ลุ่มต่ำระวัง ด้าน สทนช.ระบุน้ำระบายออกท้ายเขื่อนจิงหงของจีน 3 วัน เพิ่มจาก 1,375 ลบ.ม./วินาที เป็น 2,460 ลบ.ม./วินาที      วันที่ 26 ส.ค. 67 ผู้สื่อข่าวรายงานว่า เจ้าหน้าที่ทหาร เจ้าหน้าที่ที่เกี่ยวข้อง และชาวบ้าน ต้องระดมกันใช้เรือเข้าไปขนสัตว์เลี้ยงนานาชนิด โดยเฉพาะโค กระบือ และแพะ ออกจากพื้นที่ที่ถูกน้ำท่วม โดยสัตว์เลี้ยงบางส่วนหนีน้ำไม่ทันถึงกับตายก็มี     ทั้งนี้ เหตุการณ์ดังกล่าวเกิดขึ้นในพื้นที่ลุ่มน้ำอิง ในเขต ต.ห้วยซ้อ ต.บุญเรือง ต.ครึ่ง ต.สถาน และ ต.ศรีดอนชัย อ.เชียงของ จ.เชียงราย ซึ่งเป็นพื้นที่ได้รับผลกระทบจากการที่น้ำในแม่น้ำโขงมีระดับสูง จนหนุนน้ำอิงให้ไหลเอ่อเข้าท่วมพื้นที่ทางการเกษตรเป็นวงกว้าง         ... สำหรับสถานการณ์น้ำในแม่น้ำโขงที่อำเภอเชียงของ จ.เชียงราย วันนี้ระดับน้ำอยู่ที่ 10.80 เมตร เพิ่มขึ้นจากเมื่อวานนี้ประมาณ 20 เซนติเมตร โดยเมื่อวันที่ 24 ส.ค. 67 สำนักงานทรัพยากรน้ำแห่งชาติ หรือ สทนช. ได้ส่งหนังสือด่วนถึงคณะกรรมาธิการแม่น้ำโขง (Mekong River Commission-MRC) แสดงความกังวลสถานการณ์แม่น้ำโขง ขอให้เขื่อนจีนได้บริหารจัดการน้ำไม่ซ้ำเติมสถานการณ์ โดยมีรายงานว่าในวันที่ 25 ส.ค. 67 ปริมาณการปล่อยน้ำอยู่ที่ 1,920  ลบ.ม./วินาที         สทนช.ระบุว่า ปริมาณน้ำท้ายเขื่อนจิงหงเพิ่มขึ้นในช่วง 3 วันที่ผ่านมาจาก 1,375 ลบ.ม./วินาที ในวันที่ 19 ส.ค. 67 เพิ่มเป็น 2,205 ลบ.ม./วินาที ในวันที่ 23 ส.ค. วันที่ 24 ส.ค. เพิ่มเป็น 2,460 ลบ.ม./วินาที ทั้งนี้ข้อมูลจาก MRC ระบุว่า เมื่อวันที่ 24 ส.ค. 67 ระดับน้ำโขงที่หน้าเขื่อนจิงหงเพิ่มขึ้นอีก 0.46 เมตร แต่การเร่งระบายน้ำทำให้ในวันที่ 25 ส.ค. 67 ระดับน้ำโขงที่หน้าเขื่อนจิงหงอยู่ที่ 0.64 เมตร "}}