{"title": "กู้ภัยโรยตัวจากเฮลิคอปเตอร์   ช่วยคนแก่ติดในบ้านน้ำท่วม ที่เชียงราย", "url": "https://www.thairath.co.th/news/local/north/2814049", "tags": ["news", "local", "north", "2814049"], "publish_date": "12 ก.ย. 2567 18:18 น.", "ner_obj": {"ner": {"entities": [{"type": "LOCATION", "value": "เชียงราย"}, {"type": "ORGANIZATION", "value": "ปภ."}, {"type": "LOCATION", "value": "แม่ฟ้าหลวง"}, {"type": "TIME", "value": "16.00 น."}, {"type": "DATE", "value": "12  ก.ย. 67"}, {"type": "LOCATION", "value": "จ.เชียงรายอ.แม่ฟ้าหลวงสนามบินเชียงรายต.รอบเวียงอ.เมืองจ.เชียงรายอ.แม่สายจ.เชียงราย"}, {"type": "TIME", "value": "17.00 น."}, {"type": "ORGANIZATION", "value": "<unk>"}], "language": "th"}, "num_of_characters": 917, "num_of_limited_characters": 917, "num_of_limited_words": 236, "num_of_words": 236, "original_message": "กู้ภัยโรยตัวจากเฮลิคอปเตอร์ ช่วยคนแก่ติดในบ้านน้ำท่วม ที่เชียงราย กู้ภัย ปภ. โรยตัวจากเฮลิคอปเตอร์ ช่วยผู้สูงอายุติดอยู่ในบ้านซึ่งถูกน้ำท่วม 3 ราย พร้อมบินลำเลียงส่งอาหารและของจำเป็นให้ชาวบ้านที่ถูกตัดขาดที่แม่ฟ้าหลวงเมื่อเวลา 16.00 น. วันที่ 12 ก.ย. 67 จากสถานการณ์น้ำท่วมในหลายพื้นที่ของ จ.เชียงราย เฮลิคอปเตอร์บรรเทาสาธารณภัย KA-32 หมายเลข 01 ขึ้นบินปฏิบัติภารกิจลำเลียงขนส่งเครื่องอุปโภคบริโภคเพื่อช่วยเหลือผู้ประสบภัยในพื้นที่ อ.แม่ฟ้าหลวง ในบริเวณที่ถูกตัดขาดจากดินถล่ม โดยมีเส้นทางบินจากสนามบินเชียงรายไปยัง ต.รอบเวียง อ.เมือง จ.เชียงราย และ อ.แม่สาย จ.เชียงราย    ต่อมา เวลา 17.00 น. เฮลิคอปเตอร์ KA-32 นำทีม Air-rescue อาสาสมัครมูลนิธิ และ The Guardian Team ใช้รอกกู้ภัยไฟฟ้าโรยตัวลงไปช่วยนำตัวผู้ประสบภัยน้ำท่วม ซึ่งเป็นผู้สูงอายุที่ติดค้างอยู่ภายในที่พัก ซึ่งเป็นจุดที่เรือกู้ภัยไม่สามารถฝ่ากระแสน้ำเข้าไปได้ ก่อนช่วยขึ้นมาได้แล้ว 1 ราย เหลืออีก 2 รายกำลังเร่งช่วยเหลือ...(ติดตาม ข่าวทั่วไทย ทั้งหมดที่นี่)"}}