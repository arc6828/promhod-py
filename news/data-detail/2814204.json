{"title": "น้ำท่วมเชียงราย บางจุดยังวิกฤติ   กู้ภัยต้องรับเสบียงจากเฮลิคอปเตอร์ ไปแจกชาวบ้าน", "url": "https://www.thairath.co.th/news/local/north/2814204", "tags": ["news", "local", "north", "2814204"], "publish_date": "13 ก.ย. 2567 14:19 น.", "ner_obj": {"ner": {"entities": [{"type": "LOCATION", "value": "น้ําท่วมเชียงราย\"บ้านเกาะทราย-ไม้ลุงขนอ.แม่สาย"}, {"type": "ORGANIZATION", "value": "ทีมเรือตอบโต้ภัยพิบัติมูลนิธิเพชรเกษม"}, {"type": "DATE", "value": "13 กันยายน 2567"}, {"type": "LOCATION", "value": "จ.เชียงรายพื้นที่บ้านเกาะทรายบ้านไม้ลุงขนตําบลแม่สายอําเภอแม่สายจังหวัดเชียงรายด่านชายแดนแม่สาย"}, {"type": "ORGANIZATION", "value": "ทีมเรือตอบโต้ภัยพิบัติมูลนิธิเพชรเกษม"}], "language": "th"}, "num_of_characters": 959, "num_of_limited_characters": 959, "num_of_limited_words": 238, "num_of_words": 238, "original_message": "น้ำท่วมเชียงราย บางจุดยังวิกฤติ กู้ภัยต้องรับเสบียงจากเฮลิคอปเตอร์ ไปแจกชาวบ้าน \"บ้านเกาะทราย-ไม้ลุงขน\" อ.แม่สาย ยังวิกฤติ น้ำไหลเชี่ยว บางจุดสูงถึงระดับอก ทีมเรือตอบโต้ภัยพิบัติ มูลนิธิเพชรเกษม ต้องรับอาหารจากเฮลิคอปเตอร์เพื่อนำไปแจกให้ประชาชนที่ยังอยู่ในพื้นที่วันที่ 13 กันยายน 2567 มีรายงานว่า จากสถานการณ์น้ำท่วมใน จ.เชียงราย ส่งผลให้ประชาชนได้รับความเดือดร้อนอย่างหนักในวงกว้าง หลายคนติดอยู่ในบ้านรอความช่วยเหลือ เนื่องจากระดับน้ำสูงไม่สามารถออกมาได้ ซึ่งขณะนี้บางจุดระดับน้ำได้ลดลงแล้ว    โดยพื้นที่บ้านเกาะทราย บ้านไม้ลุงขน ตำบลแม่สาย อำเภอแม่สาย จังหวัดเชียงราย ซึ่งเป็นจุดที่วิกฤติ เนื่องจากเป็นตลาดขนาดใหญ่และเป็นพื้นที่ต่ำที่สุดบริเวณด่านชายแดนแม่สาย มวลน้ำทั้งหมดที่ตกค้างเลยมารวมอยู่ตรงนี้    ...ซึ่งกระแสน้ำนั้นยังเชี่ยวมาก บางจุดระดับน้ำถึงหน้าอก ประชาชนบางคนที่ยังอยู่บนอาคาร คือประชาชนที่ประสงค์จะไม่อพยพออกนอกพื้นที่ ทีมเรือตอบโต้ภัยพิบัติ มูลนิธิเพชรเกษม จึงต้องรับข้าวจากเฮลิคอปเตอร์เพื่อไปแจกจ่ายให้    (ติดตาม ข่าวน้ำท่วม ทั้งหมดที่นี่)"}}