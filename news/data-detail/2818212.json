{"title": "น้ำท่วมสูง เส้นทางถูกตัดขาด   ขอกำลังเสริมช่วยสัตว์ภายในศูนย์บริบาลช้างแม่แตง   (คลิป)", "url": "https://www.thairath.co.th/news/local/north/2818212", "tags": ["news", "local", "north", "2818212"], "publish_date": "04 ต.ค. 2567 15:23 น.", "ner_obj": {"ner": {"entities": [{"type": "ORGANIZATION", "value": "ศูนย์บริบาลช้าง"}, {"type": "LOCATION", "value": "แม่แตงศูนย์"}, {"type": "ORGANIZATION", "value": "บริ"}, {"type": "LOCATION", "value": "ช้างอําเภอแม่แตง"}, {"type": "DATE", "value": "4 ต.ค. 67"}, {"type": "LOCATION", "value": "อ.แม่แตงจ.เชียงใหม่คลองศูนย์บริบาลช้างอําเภอแม่แตง"}, {"type": "PERSON", "value": "นางแสงเดือน ชัยเลิศ"}, {"type": "ORGANIZATION", "value": "มูลนิธิอนุรักษ์สัตว์และสิ่งแวดล้อมศูนย์"}, {"type": "DATE", "value": "3 ต.ค."}, {"type": "LOCATION", "value": "บ้านแม่ตะมานปางไม้แดงบ้านช้าง"}, {"type": "PERSON", "value": "พระครู อ๊อด"}, {"type": "LOCATION", "value": "วัด"}, {"type": "ORGANIZATION", "value": "เจดีย์"}, {"type": "LOCATION", "value": "หลวงจังหวัดเชียงใหม่ปาง"}, {"type": "ORGANIZATION", "value": "แม่"}, {"type": "LOCATION", "value": "ส"}, {"type": "ORGANIZATION", "value": "าอ."}, {"type": "PERSON", "value": "แม่"}, {"type": "LOCATION", "value": "จ.เชียงใหม่"}, {"type": "PERSON", "value": "นาง"}, {"type": "LOCATION", "value": "ลี"}], "language": "th"}, "num_of_characters": 1849, "num_of_limited_characters": 1500, "num_of_limited_words": 386, "num_of_words": 460, "original_message": "น้ำท่วมสูง เส้นทางถูกตัดขาด ขอกำลังเสริมช่วยสัตว์ภายในศูนย์บริบาลช้างแม่แตง (คลิป) ระดมกำลัง พร้อมขอสนับสนุนรถสิบล้อ ช่วยช้าง และสัตว์ต่างๆ ภายในศูนย์บริบาลช้างอำเภอแม่แตง หลังน้ำป่าหลากเข้าพื้นที่ท่วมสูงวันที่ 4 ต.ค. 67 ผู้สื่อข่าวรายงาน สถานการณ์น้ำท่วมในพื้นที่ อ.แม่แตง จ.เชียงใหม่ หลังเกิดกระแสน้ำป่าไหลหลาก และท่วมสูง ในพื้นที่บริเวณคลองศูนย์บริบาลช้างอำเภอแม่แตง ส่งผลให้พื้นที่ภายในศูนย์ฯ ได้รับความเสียหาย และมีความจำเป็นต้องขนย้ายช้างหนีน้ำ ซึ่งภายในศูนย์ฯ มีช้างกว่า 100 เชือก ซึ่งส่วนใหญ่เป็นช้างเพศเมีย ช้างชรา และช้างพิการที่ทางศูนย์ฯ รับมาดูแล จึงต้องการรถสิบล้อ เรือขนสัตว์ และอาสาสมัครจำนวนมากในการขนย้ายช้าง สุนัข แมว วัว ควาย ฯลฯ ออกจากศูนย์ฯ     นางแสงเดือน ชัยเลิศ ประธานมูลนิธิอนุรักษ์สัตว์และสิ่งแวดล้อม และเป็นเจ้าของศูนย์ฯ ได้มีการโพสต์เฟซบุ๊ก ขอความช่วยเหลือจากทุกภาคส่วนในการย้ายสัตว์ในพื้นที่ศูนย์บริบาลช้าง ซึ่งเมื่อวันที่ 3 ต.ค. ทางศูนย์ฯได้มีการขนย้ายช้างส่วนหนึ่งไปอยู่ในที่สูง ส่วนช้างที่ยังไม่ได้ย้าย คือ ช้างเพศผู้ ค่อนข้างดื้อ เนื่องจากต่อการควบคุมในสถานการณ์วิกฤติเช่นนี้ นอกจากนั้น ยังพบปัญหาความยากลำบากในการเข้าพื้นที่ เนื่องจากน้ำท่วมสูง มีเพียงรถสิบล้อ และเรือเท่านั้นที่จะเข้าไปได้ และเส้นทางปกติ ผ่านทางบ้านแม่ตะมาน ก็ถูกตัดขาด เส้นทางเดียวที่ใช้ได้ตอนนี้ คือ ปางไม้แดง บ้านช้าง เท่านั้น...ด้านพระครูอ๊อด วัดเจดีย์หลวง จังหวัดเชียงใหม่ ซึ่งเป็นพระนักพัฒนาและอนุรักษ์ช่วยเหลือสัตว์โดยเฉพาะช้าง ได้ประสานลูกศิษย์ ทีมอาสากู้ภัย ลงพื้นที่ไปช่วยเหลือ พร้อมทั้งได้ประสานทีมอาสาเครือข่าย เข้าไปช่วยอีกทาง    สำหรับที่ปางช้างแม่สา อ.แม่ริม จ.เชียงใหม่ นางอัญชลี กัลมาพิจิตร ผู้บริหารปางช้างแม่สา ได้เปิดสถานที่รับฝากช้าง เพื่อช่วยเหลือปางช้างที่ได้รับความเดือดร้อน พร้อมส่งทีมควาญช้างและสัตวแพทย์ไว้ช่วยเหลือ โดยสถานที่ปางช้างแม่สา เป็นดอยที่สูงสามารถรองรับช้างจากปางที่อยู่ใกล้เคียงได้ พร้อมกันนี้ เตรียมส่งควาญช้างและสัตวแพทย์ไปช่วยเหลือศูนย์บริบาลช้าง เพื่อมีส่วนช่วยขนย้ายและดูแลช้างได้บางส่วนเช่นกัน.        "}}