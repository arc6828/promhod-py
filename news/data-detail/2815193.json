{"title": "วางบิ๊กแบ็ก ปิดทางน้ำ \"แม่น้ำสาย\" พร้อมอพยพคน   หากน้ำเพิ่มระดับ", "url": "https://www.thairath.co.th/news/local/north/2815193", "tags": ["news", "local", "north", "2815193"], "publish_date": "18 ก.ย. 2567 19:21 น.", "ner_obj": {"ner": {"entities": [{"type": "LOCATION", "value": "แม่น้ําเชียงราย"}, {"type": "DATE", "value": "18  ก.ย. 67"}, {"type": "PERSON", "value": "พ . อ .สิงหนาท โลสุยะ"}, {"type": "ORGANIZATION", "value": "มทบ 37"}, {"type": "LOCATION", "value": "ซอยต้นโพธิ์บ้านไม้ลุงขนสะพานมิตรภาพซอย14เกาะทรายซอยต้นโพธิ์แยก"}, {"type": "PERSON", "value": "นายวรรณศิลป์ จีระกาศ"}, {"type": "LOCATION", "value": "ต.แม่สาย"}], "language": "th"}, "num_of_characters": 1077, "num_of_limited_characters": 1077, "num_of_limited_words": 309, "num_of_words": 309, "original_message": "วางบิ๊กแบ็ก ปิดทางน้ำ \"แม่น้ำสาย\" พร้อมอพยพคน หากน้ำเพิ่มระดับ กำลังทหาร เร่งวางบิ๊กแบ็ก ปิดทางน้ำ \"แม่น้ำสาย\" เชียงราย หลังพนังกั้นชำรุด แต่ยังไม่วางใจ พร้อมเฝ้าระวัง หากน้ำเพิ่มระดับ พร้อมอพยพคนทันทีวันที่ 18 ก.ย. 67 พ.อ.สิงหนาท โลสุยะ รอง เสธ. มทบ. 37 ได้นำกำลังพลนำบิ๊กแบ็กไปปิดพนังกั้นน้ำ บริเวณซอยต้นโพธิ์ บ้านไม้ลุงขน หลังน้ำซัดพัง ทำให้น้ำทะลักท่วมเข้าไปในชุมชน โดยเฉพาะจุดใต้สะพานมิตรภาพแห่งที่ 1 ซอย 14 เกาะทราย และซอยต้นโพธิ์    ทั้งนี้ พนังกั้นน้ำที่ชำรุด ทำให้ชุมชนที่อยู่ใกล้แยกศาลเจ้า และพื้นที่รับน้ำบริเวณนั้น ยังมีน้ำไหลเชี่ยว บางจุดไม่สามารถเดินผ่านไปได้ ซึ่งต้องอ้อมไปทางชลประทาน และบางจุดก็เต็มไปด้วยดินโคลน สร้างความลำบากให้กับชาวบ้านที่จะเข้าไปทำความสะอาด ซึ่งหลังจากที่ซ่อม 2 จุดนี้สำเร็จ คาดว่า จะทำให้ระดับน้ำลดลง พอที่ชาวบ้านจะสัญจรเข้าพื้นที่ได้    ...ด้าน นายวรรณศิลป์ จีระกาศ ปลัดเทศบาล ต.แม่สาย กล่าวว่า ขณะนี้ทหารกำลังซ่อมคันพนังกั้นน้ำที่ชำรุด ขณะนี้ปิดแล้ว 2 จุด จากทั้งหมด 8 จุด อย่างไรก็ตาม สถานการณ์ของแม่น้ำสายยังวางใจไม่ได้ ทางเทศบาลพร้อมเฝ้าระวัง ถ้าน้ำเพิ่มระดับก็พร้อมให้ประชาชนออกจากพื้นที่ทันที(ติดตาม สถานการณ์น้ำท่วม ทั้งหมดที่นี่)"}}