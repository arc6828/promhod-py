{"title": "\"น้ำท่วมแม่สาย\" เริ่มคลี่คลาย ระดับน้ำบางจุดลดลง   แต่ยังวางใจไม่ได้", "url": "https://www.thairath.co.th/news/local/north/2814003", "tags": ["news", "local", "north", "2814003"], "publish_date": "12 ก.ย. 2567 15:25 น.", "ner_obj": {"ner": {"entities": [{"type": "LOCATION", "value": "น้ําท่วมแม่สายน้ําท่วมแม่สายจ.เชียงรายรพ.แม่สาย"}, {"type": "DATE", "value": "12 กันยายน 2567"}, {"type": "LOCATION", "value": "อ.แม่สายจ.เชียงราย"}, {"type": "TIME", "value": "30 ปี"}, {"type": "LOCATION", "value": "ชุมชนเกาะทรายลําน้ําแม่สาย"}, {"type": "DATE", "value": "วันนี้"}, {"type": "LOCATION", "value": "ในชุมชนเกาะทรายโรงพยาบาลแม่สาย"}], "language": "th"}, "num_of_characters": 943, "num_of_limited_characters": 943, "num_of_limited_words": 243, "num_of_words": 243, "original_message": "\"น้ำท่วมแม่สาย\" เริ่มคลี่คลาย ระดับน้ำบางจุดลดลง แต่ยังวางใจไม่ได้ \"น้ำท่วมแม่สาย\" จ.เชียงราย สถานการณ์เริ่มคลี่คลาย ระดับน้ำบางจุดลดลงแล้ว ชาวบ้านเริ่มทำความสะอาดดินโคลน ขณะที่กู้ภัย ขนย้ายผู้เสียชีวิตออกมาเพิ่ม 1 ศพ ย้ายผู้ป่วยติดเตียงไปยัง รพ.แม่สายวันที่ 12 กันยายน 2567 มีรายงานสถานการณ์อุทกภัยใน อ.แม่สาย จ.เชียงราย พบว่า ระดับน้ำลดลงแล้ว อยู่ประมาณข้อเท้า ทำให้ประชาชนที่ติดค้างอยู่ภายในเกือบสามวันทยอยเดินทางออกมาได้แล้ว และเริ่มทำความสะอาดโคลนที่ไหลเข้าบ้านเรือนร้านค้า ซึ่งถือว่าความเสียหายครั้งนี้หนักที่สุดในรอบ 30 ปี    ขณะที่ชุมชนเกาะทราย ยังมีปริมาณน้ำที่ค่อนข้างมาก เนื่องจากอยู่ใกล้กับลำน้ำแม่สาย โดยมีการคาดการณ์ว่าหากวันนี้ฝนยังไม่ตกลงมา ระดับน้ำในชุมชนเกาะทรายก็น่าจะลดลงมาเช่นกัน    ...นอกจากนี้ทางกู้ภัยฯ ยังได้นำข้าวกล่องเข้าไปแจกชาวบ้านที่ยังติดอยู่ภายใน ซึ่งเป็นจุดที่น้ำยังแรงอยู่ รวมทั้งมีการนำศพผู้เสียชีวิตออกมาเพิ่มอีก 1 ศพ และขนย้ายผู้ป่วยติดเตียงออกมาเพื่อนำส่งโรงพยาบาลแม่สาย.(ติดตาม ข่าวน้ำท่วม ทั้งหมดที่นี่)"}}