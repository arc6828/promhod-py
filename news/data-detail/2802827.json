{"title": "วัดริมแม่น้ำเจ้าพระยา ยกโบสถ์ 1,000 ตัน หนีน้ำท่วม", "url": "https://www.thairath.co.th/news/local/central/2802827", "tags": ["news", "local", "central", "2802827"], "publish_date": "24 ก.ค. 2567 10:03 น.", "ner_obj": {"ner": {"entities": [{"type": "LOCATION", "value": "วัดริมแม่น้ําเจ้าพระยาวัดริมแม่น้ําเจ้าพระยาอ.สรรพยาจ.ชัยนาท"}, {"type": "LENGTH", "value": "1ซม4 เมตร"}, {"type": "DATE", "value": "24  ก.ค. 2567"}, {"type": "LOCATION", "value": "วัดกําแพงต.สรรพยาอ.สรรพยาจ.ชัยนาท"}, {"type": "PERSON", "value": "พระครูมงคลกิจโกศล หลวงปู่ฤาษีตาไฟ"}, {"type": "LOCATION", "value": "จังหวัดชัยนาท"}, {"type": "ORGANIZATION", "value": "วัดเทพหิรัณย์"}, {"type": "LOCATION", "value": "วัดกําแพง"}, {"type": "LENGTH", "value": "4 เมตร"}, {"type": "DATE", "value": "ภายในเดือน กันยายน"}, {"type": "PERSON", "value": "นายไตรศักดิ์ ปัทมรัฐจิรนนท์"}, {"type": "LOCATION", "value": "จังหวัดชัยนาทวัดกําแพงริมแม่น้ําเจ้าพระยา"}, {"type": "PERSON", "value": "พระ อธิ การธงชัย ขันติโก"}, {"type": "LOCATION", "value": "วัดกําแพง"}, {"type": "LENGTH", "value": "4 เมตร"}, {"type": "PERSON", "value": "นายเอกชัย มิกทา"}, {"type": "PERCENT", "value": "60%"}, {"type": "LOCATION", "value": "เมตร"}], "language": "th"}, "num_of_characters": 1752, "num_of_limited_characters": 1500, "num_of_limited_words": 405, "num_of_words": 482, "original_message": "วัดริมแม่น้ำเจ้าพระยา ยกโบสถ์ 1,000 ตัน หนีน้ำท่วม  วัดริมแม่น้ำเจ้าพระยาที่ อ.สรรพยา จ.ชัยนาท น้ำท่วมโบสถ์ต้องซ่อมทุกปี พระผู้ใหญ่เลยแนะนำให้ \"ยกโบสถ์หนีน้ำ\" จ้างช่างมาดีดโดยใช้แม่แรง 48 ตัวค่อยๆ ยกครั้งละ 1 ซม.ให้สูงพ้นจากระดับน้ำท่วม 4 เมตร วันที่ 24 ก.ค. 2567 ที่ วัดกำแพง ต.สรรพยา อ.สรรพยา จ.ชัยนาท พระครูมงคลกิจโกศล (หลวงปู่ฤาษีตาไฟ) รองเจ้าคณะจังหวัดชัยนาท เจ้าอาวาสวัดเทพหิรัณย์ ประธานฝ่ายสงฆ์ และพี่น้องชาวบ้านวัดกำแพง ร่วมในพิธีบวงสรวงก่อนทำการยกอุโบสถ ให้พ้นระดับน้ำท่วม 4 เมตร คาดดำเนินการแล้วเสร็จภายในเดือนกันยายนนี้นายไตรศักดิ์ ปัทมรัฐจิรนนท์ ประธานหอการค้าจังหวัดชัยนาท เปิดเผยว่า วัดกำแพง ตั้งอยู่ริมแม่น้ำเจ้าพระยา การยกอุโบสถครั้งนี้ สืบเนื่องจากพระอธิการธงชัย ขันติโก เจ้าอาวาสวัดกำแพง ได้เชิญชวนให้มาร่วมกันซ่อมแซมอุโบสถ ที่ก่อสร้างมานานกว่า 60 ปี มีสภาพชำรุดทรุดโทรม ถูกน้ำท่วมทุกปี ต้องซ่อมทุกปี พระผู้ใหญ่จึงแนะนำให้ยกอุโบสถหนีน้ำ จะได้ไม่ต้องซ่อมทุกปี เพราะการยกอุโบสถขึ้น 4 เมตร เป็นการป้องกันความเสียหายจากน้ำท่วม ขณะเดียวกันชั้นล่างยังใช้ประโยชน์ได้ ในการทำกิจกรรมทางพระพุทธศาสนา จึงชวนเพื่อนฝูง มิตรสหาย และผู้ใจบุญ ร่วมยกอุโบสถ มีการทอดกฐินร่วมบุญใหญ่ครั้งนี้    ...นายเอกชัย มิกทา วิศวกรผู้ควบคุมงาน เปิดเผยว่า ความแข็งแรงของอุโบสถตรวจสอบเบื้องต้นก่อนทำงาน 60% เพราะเป็นอุโบสถที่ใช้ผนังอิฐ ฐานรากเป็นอิฐ มีการทรุดตัวบ้างเล็กน้อย หลังจากเราทำคานรองรับแล้วทำให้มีความแข็งแรง 100% พร้อมปรับระดับให้เท่ากันทุกจุด จึงสามารถยกขึ้นได้อย่างปลอดภัย น้ำหนักรวมของอุโบสถประมาณ 1,000 ตัน ติดตั้งแม่แรงจำนวน 48 ตัว ค่อยๆ ยกครั้งละ 1 ซม. แล้วใช้เหล็กหนุนค้ำขึ้นไปเรื่อยๆ จนถึง 4 เมตร จากนั้นสร้างฐานรากใหม่ จัดทำเสารับตัวอุโบสถ จนครบทุกต้น จัดทำคานคอดิน ถมดินกลบชั้น 1 บดอัด เทพื้นชั้น 1 สร้างคานรับพื้นชั้น 2 วางแผ่นพื้นสำเร็จ เทพื้นชั้น 2 ถอดเครื่องมือออก ทำความสะอาดบริเวณสถานที่ก่อสร้าง พร้อมส่งมอบงาน คาดว่าใช้เวลาประมาณ 2 เดือน  "}}