{"title": "น้ำท่วมสูง \"สายลมจอย - เกาะทราย\" ประกาศดับไฟฉุกเฉิน   แจ้งอพยพออกจากพื้นที่", "url": "https://www.thairath.co.th/news/local/north/2817948", "tags": ["news", "local", "north", "2817948"], "publish_date": "03 ต.ค. 2567 11:46 น.", "ner_obj": {"ner": {"entities": [{"type": "LOCATION", "value": "สายลม เกาะทราย \"สายลมจอย- เกาะทราย\"จ.เชียงราย"}, {"type": "TIME", "value": "เมื่อช่วง"}, {"type": "DATE", "value": "เช้าวันนี้ 3 ต.ค."}, {"type": "ORGANIZATION", "value": "การไฟฟ้าฯ"}, {"type": "DATE", "value": "3  ต.ค. 67"}, {"type": "LOCATION", "value": "จ.เชียงราย"}, {"type": "ORGANIZATION", "value": "\"สถานีตํารวจภูธรแม่สาย"}, {"type": "TIME", "value": "09.58 น."}, {"type": "LOCATION", "value": "จังหวัดเชียงราย"}, {"type": "DATE", "value": "วันนี้"}, {"type": "TIME", "value": "11.10น."}, {"type": "ORGANIZATION", "value": "การไฟฟ้าส่วนภูมิภาคสาขา"}, {"type": "LOCATION", "value": "แม่สายบริเวณสายลมจอย-เกาะทรายบริเวณถนนสายลมจอยบริเวณบ้านถ้ําผาจมสายลมจอยหมู่บ้านไม้ลุงขนหมู่บ้านเกาะทราย ผามควาย"}], "language": "th"}, "num_of_characters": 779, "num_of_limited_characters": 779, "num_of_limited_words": 214, "num_of_words": 214, "original_message": "น้ำท่วมสูง \"สายลมจอย - เกาะทราย\" ประกาศดับไฟฉุกเฉิน แจ้งอพยพออกจากพื้นที่ น้ำทะลักพื้นที่ \"สายลมจอย - เกาะทราย\" จ.เชียงราย อีกรอบเมื่อช่วงเช้าวันนี้ (3 ต.ค. ) แจ้งอพยพออกจากพื้นที่ การไฟฟ้าฯ ประกาศดับไฟฉุกเฉิน วันที่ 3 ต.ค. 67 ผู้สื่อข่าวรายงานสถานการณ์น้ำท่วม ในพื้นที่ จ.เชียงรายว่า ล่าสุด เฟซบุ๊กเพจ \"สถานีตำรวจภูธรแม่สาย\" ได้ประกาศว่า \"09.58 น. รีบออกจากพื้นที่ครับน้ำทะลักเกาะทรายแล้วครับ\" ซึ่งหลังจากที่โพสต์ดังกล่าวถูกแชร์ออกไป ก็มีคนเข้ามาแสดงความคิดเห็นจำนวนมาก ขณะที่ ประชาสัมพันธ์จังหวัดเชียงรายแจ้งว่า วันนี้ เวลา 11.10 น. การไฟฟ้าส่วนภูมิภาคสาขาแม่สาย จะดับไฟฟ้าฉุกเฉิน บริเวณสายลมจอย - เกาะทราย เนื่องจากระดับน้ำท่วมขึ้นสูง บริเวณถนนสายลมจอยผู้ได้รับผลกระทบบริเวณบ้านถ้ำผาจม - สายลมจอยหมู่บ้านไม้ลุงขน หมู่บ้านเกาะทราย ผามควายความคืบหน้าจะรายงานให้ทราบต่อไป.    ..."}}