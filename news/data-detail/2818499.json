{"title": "\"เขื่อนภูมิพล\"   ยังมีพื้นที่ว่างรองรับน้ำใหม่ทั้งหมดมากถึง 4,262   ล้าน ลบ.ม.", "url": "https://www.thairath.co.th/news/local/2818499", "tags": ["news", "local", "2818499"], "publish_date": "06 ต.ค. 2567 15:40 น.", "ner_obj": {"ner": {"entities": [{"type": "ORGANIZATION", "value": "\"เขื่อนภูมิพล"}, {"type": "MONEY", "value": "4,262ล้าน ลบ"}, {"type": "LENGTH", "value": ".ม"}, {"type": "MONEY", "value": "."}, {"type": "ORGANIZATION", "value": "\""}, {"type": "LOCATION", "value": "เขื่อนภูมิพล"}, {"type": "MONEY", "value": "4,262  ล้าน ลบ"}, {"type": "LENGTH", "value": ".ม"}, {"type": "MONEY", "value": "."}, {"type": "PERCENT", "value": "31.66 เปอร์เซ็นต์"}, {"type": "DATE", "value": "6 ตุลาคม 2567"}, {"type": "LOCATION", "value": "ภาคเหนืออ่างเก็บน้ําเขื่อนภูมิพลอ.สามเงาจ.ตากเขื่อนภูมิพลอ.สามเงาจ.ตาก"}, {"type": "MONEY", "value": "9,199"}, {"type": "PERCENT", "value": ""}, {"type": "MONEY", "value": "ล้านลูกบาศก์เมตร"}, {"type": "PERCENT", "value": "68.34เปอร์เซ็นต์"}, {"type": "MONEY", "value": "4,262"}, {"type": "PERCENT", "value": "บาศก์เมตร 31.66 เปอร์เซ็นต์"}, {"type": "ORGANIZATION", "value": "เขื่อนภูมิพล"}, {"type": "DATE", "value": "2554"}, {"type": "LOCATION", "value": "ลุ่มเจ้าพระยา"}, {"type": "MONEY", "value": "5,399"}, {"type": "PERCENT", "value": ""}, {"type": "MONEY", "value": "ล้านลูกบาศก์เมตร"}, {"type": "PERCENT", "value": "55.89เปอร์เซ็นต์"}, {"type": "LOCATION", "value": "แม่น้ําปิง"}, {"type": "MONEY", "value": "1"}, {"type": "LOCATION", "value": "อ.เมืองจ.กําแพงเพชร"}, {"type": "TIME", "value": "02.00 น."}, {"type": "DATE", "value": "8  ตุลาคม 2567"}, {"type": "LOCATION", "value": "อ.เมืองจ.นครสวรรค์"}, {"type": "TIME", "value": "16.00 น.9"}, {"type": "DATE", "value": "ตุลาคม 25"}, {"type": "LOCATION", "value": "67"}], "language": "th"}, "num_of_characters": 1366, "num_of_limited_characters": 1366, "num_of_limited_words": 341, "num_of_words": 341, "original_message": "\"เขื่อนภูมิพล\" ยังมีพื้นที่ว่างรองรับน้ำใหม่ทั้งหมดมากถึง 4,262 ล้าน ลบ.ม. สถานการณ์ \"เขื่อนภูมิพล\" ยังมีพื้นที่ว่างรองรับน้ำใหม่ทั้งหมดมากถึง 4,262 ล้าน ลบ.ม. ประมาณ 31.66 เปอร์เซ็นต์ของความจุอ่างทั้งหมดเมื่อวันที่ 6 ตุลาคม 2567 จากสถานการณ์ฝนตกหนักในพื้นที่ภาคเหนือที่ผ่านมา ทำให้หลายพื้นที่ประสบปัญหาน้ำท่วมอย่างหนัก เกิดภาวะวิกฤติในหลายพื้นที่จากสถานการณ์ดังกล่าว ทำให้ขณะนี้มีปริมาณน้ำเหนือไหลเข้าสู่อ่างเก็บน้ำเขื่อนภูมิพล อ.สามเงา จ.ตาก อย่างต่อเนื่องล่าสุด เขื่อนภูมิพล อ.สามเงา จ.ตาก มีปริมาณน้ำกักเก็บจำนวน 9,199 ล้านลูกบาศก์เมตร คิดเป็น 68.34 เปอร์เซ็นต์ มีพื้นที่ว่างรองรับน้ำใหม่อีกมากถึง 4,262 ล้านลูกบาศก์เมตร หรือประมาณ 31.66 เปอร์เซ็นต์ของความจุอ่างทั้งหมดสำหรับความสามารถในการบริหารจัดการน้ำในภาวะวิกฤติน้ำท่วมนั้น เขื่อนภูมิพลได้ผ่านมาหลายครั้ง โดยเฉพาะในช่วงปี 2554 ที่เกิดภาวะน้ำท่วมใหญ่นั้น ก็ถือว่าเขื่อนภูมิพลได้ทำหน้าที่ในการชะลอน้ำหลากจากภาคเหนือและบริหารจัดการน้ำในภาวะวิกฤติอย่างเต็มประสิทธิภาพอย่างไรก็ตาม ปริมาณน้ำสะสมขณะนี้จะสามารถระบายน้ำเพื่อการอุปโภคบริโภค และเพื่อชลประทานในลุ่มน้ำปิงและไหลสมทบลงสู่ลุ่มเจ้าพระยาได้อีก 5,399 ล้านลูกบาศก์เมตร หรือประมาณ 55.89 เปอร์เซ็นต์ โดยในวันนี้จะทำการระบายน้ำลงสู่แม่น้ำปิง เพื่อรักษาระบบนิเวศและระบายน้ำสมทบในลุ่มเจ้าพระยาจำนวน 1 ล้านลูกบาศก์เมตร โดยมวลน้ำถึงพื้นที่ อ.เมือง จ.กำแพงเพชร เวลา 02.00 น. ในวันที่ 8 ตุลาคม 2567 และพื้นที่ อ.เมือง จ.นครสวรรค์ เวลา 16.00 น. ในวันที่ 9 ตุลาคม 2567."}}