{"title": "พระเณรติดเกาะ \"น้ำท่วม\" วัดพลายชุมพล สูงกว่า 1.50   เมตร ต้องใช้เรือเข้าออกวัด", "url": "https://www.thairath.co.th/news/local/2818150", "tags": ["news", "local", "2818150"], "publish_date": "04 ต.ค. 2567 10:45 น.", "ner_obj": {"ner": {"entities": [{"type": "LOCATION", "value": "วัดพลายชุมพล"}, {"type": "LENGTH", "value": "1.50 เมตร"}, {"type": "LOCATION", "value": "\"วัดพลายชุมพล"}, {"type": "LENGTH", "value": "1.50 เมตร"}, {"type": "TIME", "value": "06.00 น."}, {"type": "DATE", "value": "4  ต.ค. 2567"}, {"type": "LOCATION", "value": "ที่บ้านหางคลองหมู่ต.บ้านกล้วยอ.เมืองจ.สุโขทัยทุ่งทะเลหลวงวัดพลายชุมพล"}, {"type": "LENGTH", "value": "1.50 ม."}, {"type": "LOCATION", "value": "วัดพลายชุมพลอ.ศรีสําโรงคลองแม่รําพันอ.บ้านด่านลานหอยวัดพลายชุมพล"}, {"type": "LENGTH", "value": "1.50 เมตร"}, {"type": "LOCATION", "value": "จังหวัดสุโขทัย"}], "language": "th"}, "num_of_characters": 846, "num_of_limited_characters": 846, "num_of_limited_words": 240, "num_of_words": 240, "original_message": "พระเณรติดเกาะ \"น้ำท่วม\" วัดพลายชุมพล สูงกว่า 1.50 เมตร ต้องใช้เรือเข้าออกวัด ฝนตกต่อเนื่อง ทำน้ำเอ่อล้นเข้าท่วม \"วัดพลายชุมพล\" สูงกว่า 1.50 เมตร กระทบ \"พระ-เณร\" ติดเกาะ ต้องใช้เรือในการเข้าออกวัดเมื่อเวลา 06.00 น. วันที่ 4 ต.ค. 2567 ผู้สื่อข่าวรายงานว่า สถานการณ์น้ำท่วมที่บ้านหางคลอง หมู่ 5 ต.บ้านกล้วย อ.เมือง จ.สุโขทัย ยังมีปริมาณน้ำที่ไหลมาจากทุ่งทะเลหลวงเข้าท่วมพื้นที่จนถนนทางเข้าวัดพลายชุมพลสูงกว่า 1.50 ม. ทำให้น้ำเอ่อล้นเข้าท่วมโดยเฉพาะบริเวณวัดพลายชุมพล ส่งผลกระทบทำให้พระเณรต้องอาศัยเรือในการเข้าออกวัด ขณะที่ฝั่งซ้ายของวัด จะรับน้ำจากทะเลหลวงที่ไหลมาจาก อ.ศรีสำโรง ส่วนฝั่งขวาจะรับน้ำจากคลองแม่รำพัน ที่ไหลมาจากจากทาง อ.บ้านด่านลานหอย ทำให้ถนนทางเข้าวัดพลายชุมพลน้ำท่วมสูงกว่า 1.50 เมตร กลายเป็นพื้นที่รับน้ำ     นอกจากนี้ ในพื้นที่จังหวัดสุโขทัย ยังมีฝนตกลงมาอย่างในหลายพื้นที่ ทำให้ฝนที่ตกลงมาอย่างหนักลงมาเติมน้ำที่ท่วมขังอยู่แล้ว."}}