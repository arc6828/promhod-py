{"title": "เชียงใหม่เร่งบิ๊กคลีนนิ่ง   ฉีดน้ำล้างถนน-ตักโคลนออกจากพื้นที่ หลังน้ำลด", "url": "https://www.thairath.co.th/news/local/north/2818644", "tags": ["news", "local", "north", "2818644"], "publish_date": "07 ต.ค. 2567 13:27 น.", "ner_obj": {"ner": {"entities": [{"type": "LOCATION", "value": "เชียงใหม่"}, {"type": "ORGANIZATION", "value": "เทศบาลนคร"}, {"type": "LOCATION", "value": "เชียงใหม่"}, {"type": "DATE", "value": "7 ตุลาคม 2567"}, {"type": "ORGANIZATION", "value": "เทศบาลนคร"}, {"type": "LOCATION", "value": "เชียงใหม่สะพานรัตนโกสินทร์เจดีย์ขาวสะพานนครพิงค์ถึงเจดีย์ขาวสะพานนวรัฐค่ายกาวิละ"}, {"type": "TIME", "value": "11.00 น."}, {"type": "LENGTH", "value": "3.77 เมตร"}, {"type": "ORGANIZATION", "value": "เทศบาลนคร"}, {"type": "LOCATION", "value": "เชียงใหม่ถนนเชียงใหม่-ลําพูน"}], "language": "th"}, "num_of_characters": 825, "num_of_limited_characters": 825, "num_of_limited_words": 197, "num_of_words": 197, "original_message": "เชียงใหม่เร่งบิ๊กคลีนนิ่ง ฉีดน้ำล้างถนน-ตักโคลนออกจากพื้นที่ หลังน้ำลด เจ้าหน้าที่เทศบาลนครเชียงใหม่ เร่งทำความสะอาดพื้นที่หลังระดับน้ำปิงลด ฉีดพ่นน้ำ-ตักโคลนออกจากถนนในแต่ละจุด ก่อนดินแห้งและแข็งตัววันที่ 7 ตุลาคม 2567 ผู้สื่อข่าวรายงานว่า เจ้าหน้าที่เทศบาลนครเชียงใหม่ ระดมกำลังทำความสะอาดตั้งแต่บริเวณสะพานรัตนโกสินทร์ ถึงเจดีย์ขาว สะพานนครพิงค์ถึงเจดีย์ขาว และสะพานนวรัฐถึงค่ายกาวิละ หลังระดับน้ำปิงที่จุด P1 เริ่มลดระดับลงต่อเนื่อง โดยเมื่อเวลา 11.00 น. ระดับน้ำวัดได้ 3.77 เมตรแล้ว        ...ทางเทศบาลนครเชียงใหม่ได้นำรถฉีดพ่นน้ำและตักโคลนจำนวนมากออกจากถนนแต่ละจุดโดยเฉพาะถนนเชียงใหม่-ลำพูน น้ำท่วมได้พัดโคลนจำนวนมากมากองบนถนน ซึ่งทางเจ้าหน้าที่ต้องรีบทำความสะอาดเนื่องจากช่วงเช้าที่ผ่านมา มีประชาชนได้ขี่รถจักรยานยนต์มาและได้แฉลบล้มประกอบกับปริมาณโคลนมีจำนวนมาก หากไม่รีบทำความสะอาดนั้นจะทำให้ดินแห้งและแข็งตัว        "}}