{"title": "ช่วยได้แล้ว คุณตาวัย 70 ปี ติดเต็นท์เขียงหมู   ทีมเจ็ตสกีนำตัวออกมาได้ปลอดภัย", "url": "https://www.thairath.co.th/news/local/north/2813725", "tags": ["news", "local", "north", "2813725"], "publish_date": "11 ก.ย. 2567 11:42 น.", "ner_obj": {"ner": {"entities": [{"type": "DATE", "value": "11 ก.ย. 67"}, {"type": "LOCATION", "value": "ที่ตลาดไม้ลุงขนอ.แม่สายจ.เชียงราย"}, {"type": "DATE", "value": "เมื่อวาน นี้"}, {"type": "PERSON", "value": ""}, {"type": "LOCATION", "value": "แม่สายไม้ลุง"}], "language": "th"}, "num_of_characters": 1277, "num_of_limited_characters": 1277, "num_of_limited_words": 344, "num_of_words": 344, "original_message": "ช่วยได้แล้ว คุณตาวัย 70 ปี ติดเต็นท์เขียงหมู ทีมเจ็ตสกีนำตัวออกมาได้ปลอดภัย ทีมแชมป์โลกเจ็ตสกีได้เข้าไปช่วยคุณตาวัย 70 ปี ที่ติดอยู่ในเต็นท์เขียงหมู ก่อนนำตัวออกมาได้อย่างปลอดภัย ท่ามกลางเสียงขอบคุณของชาวบ้านวันที่ 11 ก.ย. 67 จากกรณีคุณตาวัย 70 ปี ที่ติดน้ำท่วม นั่งรอความหวัง ขอคนช่วยชีวิต ที่ตลาดไม้ลุงขน อ.แม่สาย จ.เชียงราย ตั้งแต่เมื่อวานนี้ ซึ่งหลายหน่วยงานพยายามจะเข้าไปช่วยแต่ติดที่กระแสน้ำเชี่ยวกราก ทำให้ยังไม่สามารถเข้าไปช่วยเหลือได้ โดยมีชาวบ้านที่อยู่บริเวณดังกล่าวช่วยกันมองดูคุณตา พร้อมกับส่องไฟให้ ตามที่เสนอข่าวไปแล้วนั้น    ความคืบหน้าล่าสุด เฟซบุ๊กเพจ \"กันจอมพลัง ช่วยสู้\" ได้อัปเดตว่า \"ตอนนี้ แชมป์ จอมพลัง แชมป์โลกเจ็ตสกี เข้าพื้นที่ช่วยตาเต็นท์แดงออกมาได้แล้ว อะไรที่ทำไม่ได้พวกเราทำได้ ตบมือโคตรสะใจผมภูมิใจทีมผมทุกคน อะไรที่ทำไม่ได้พวกผมทำได้มาเยอะแล้ว\"พร้อมกับมีภาพที่ทีมเจ็ตสกีเข้าไปในพื้นที่เพื่อช่วยเหลือคุณตา และนำตัวออกมายังพื้นที่ปลอดภัยได้สำเร็จ    ...ขณะที่เฟซบุ๊กเพจ \"Cawaei X-za\" ได้อัปเดตลง \"ชุมชนคนแม่สาย\" ว่า คุณลุงที่ติดอยู่ในเต็นท์เขียงหมู ตอนนี้ได้รับความช่วยเหลือแล้วนะคะ ขอบคุณพี่เจ็ตสกีคนหล่อที่มาช่วยลุงค่ะ แต่ตอนนี้ไม่มีท่าทีว่าน้ำจะลดเลยค่ะ เป็นกำลังใจให้พี่น้องชาวไม้ลุงขน และพื้นที่ที่ได้รับผลกระทบนะคะ จิตใจห่อเหี่ยวพูดไม่ถูกเลยค่ะ สภาพบ้านตัวเองที่มาจาก เฟซบุ๊ก กันจอมพลัง ช่วยสู้, Cawaei X-za(ติดตาม ข่าวทั่วไทย ทั้งหมดที่นี่)"}}