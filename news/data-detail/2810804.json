{"title": "อว. เปิดมหาวิทยาลัยพื้นที่น้ำท่วม   จัดที่พักชั่วคราวช่วยเหลือประชาชน", "url": "https://www.thairath.co.th/news/local/2810804", "tags": ["news", "local", "2810804"], "publish_date": "27 ส.ค. 2567 08:10 น.", "ner_obj": {"ner": {"entities": [{"type": "ORGANIZATION", "value": "อว."}, {"type": "PERSON", "value": "น . ส .ศุภมาส อิศรภักดี"}, {"type": "ORGANIZATION", "value": ".การอุดมศึกษา  วิทยาศาสตร์ วิจัยและนวัตกรรมอว.ศูนย์อว.อวอว."}, {"type": "LOCATION", "value": "7<unk>ชั้น 7อาคารพระจอมเกล้าสํานักงานปลัด อว.จ.เชียงราย"}, {"type": "ORGANIZATION", "value": "มรภ."}, {"type": "LOCATION", "value": "เชียงรายจ.แพร่"}, {"type": "ORGANIZATION", "value": "ม.แม่"}, {"type": "LOCATION", "value": "โจ้-แพร่เฉลิมพระเกียรติจ.น่าน"}, {"type": "ORGANIZATION", "value": "มทร. ล้านนา"}, {"type": "LOCATION", "value": "น่านจ.พะเยา"}, {"type": "ORGANIZATION", "value": "ม.พะเยา"}, {"type": "LOCATION", "value": "จ.สุโขทัย"}, {"type": "ORGANIZATION", "value": "มรภ.พิบูลสงคราม"}, {"type": "LOCATION", "value": "จ.ระนอง"}, {"type": "ORGANIZATION", "value": "วิทยาลัยชุมชน"}, {"type": "LOCATION", "value": "ระนองจ.ภูเก็ต"}, {"type": "ORGANIZATION", "value": "มรภ."}, {"type": "LOCATION", "value": "ภูเก็ตจ.ยะลา"}, {"type": "ORGANIZATION", "value": "มรภ."}, {"type": "LOCATION", "value": "ยะลาจ.นครศรีธรรมราช"}, {"type": "ORGANIZATION", "value": "ม.วลัยลักษณ์"}, {"type": "LOCATION", "value": "จ.สงขลา"}, {"type": "ORGANIZATION", "value": "ม.สงขลานครินทร์อว"}, {"type": "TIME", "value": "13.00 น"}, {"type": "ORGANIZATION", "value": ".พิมพ์ไทยรัฐ"}], "language": "th"}, "num_of_characters": 1278, "num_of_limited_characters": 1278, "num_of_limited_words": 322, "num_of_words": 322, "original_message": "อว. เปิดมหาวิทยาลัยพื้นที่น้ำท่วม จัดที่พักชั่วคราวช่วยเหลือประชาชน น.ส.ศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) แถลงข่าวการจัดตั้ง “ศูนย์ปฏิบัติการสถานการณ์น้ำท่วม อว.” ว่า อว.จัดตั้งศูนย์ปฏิบัติการสถานการณ์น้ำท่วม อว. ขึ้นที่ห้อง 7B ชั้น 7 อาคารพระจอมเกล้า สำนักงานปลัด อว. เป็นวอร์รูมในการวางแผนประสานงานกับภาคส่วนต่างๆ และให้มหาวิทยาลัยในพื้นที่ที่ได้รับผลกระทบ จัดตั้งศูนย์ปฏิบัติการประจำจังหวัด ช่วยเหลือประชาชน เป็นที่พักพิงชั่วคราว ได้แก่ จ.เชียงราย โดย มรภ.เชียงราย จ.แพร่ โดย ม.แม่โจ้-แพร่ เฉลิมพระเกียรติ จ.น่าน โดย มทร. ล้านนา น่าน จ.พะเยา โดย ม.พะเยา จ.สุโขทัย โดย มรภ.พิบูลสงคราม จ.ระนอง โดยวิทยาลัยชุมชนระนอง จ.ภูเก็ต โดย มรภ.ภูเก็ต จ.ยะลา โดย มรภ.ยะลา จ.นครศรีธรรมราช โดย ม.วลัยลักษณ์ และ จ.สงขลา โดย ม.สงขลานครินทร์    ศูนย์ดังกล่าวจะมีระบบการติดตามสถานการณ์น้ำ เฝ้าระวัง แจ้งเตือน และวางแผนอพยพได้อย่างทันท่วงที มีรถโมบายเคลื่อนที่เพื่อติดตามสถานการณ์น้ำในพื้นที่แบบเรียลไทม์ เช่น เส้นทางพายุ ภาพถ่ายดาวเทียม ข้อมูลฝนตกในพื้นที่ ข้อมูลคาดการณ์สถานการณ์น้ำ แบบจำลองชี้เป้าพื้นที่เสี่ยง ระบบเว็บไซต์และโมบายแอปพลิเคชันสำหรับติดตามสถานการณ์น้ำแยกรายจังหวัด และแอปพลิเคชัน Thai Water สำหรับประชาชนทั่วไปใช้งานได้ง่าย ซึ่งข้อมูลเหล่านี้จะมีการแจ้งผ่านเพจของกระทรวง อว.ทุกวัน เวลา 13.00 น....อ่าน \"คอลัมน์หนังสือพิมพ์ไทยรัฐ\" ทั้งหมดที่นี่"}}