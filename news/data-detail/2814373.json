{"title": "เทศบาลหนองคาย แจ้งงดจ่ายกระแสไฟบริเวณ \"ถนนประจักษ์\"   หากน้ำขึ้นสูงอีก 20 ซม.", "url": "https://www.thairath.co.th/news/local/northeast/2814373", "tags": ["news", "local", "northeast", "2814373"], "publish_date": "14 ก.ย. 2567 15:25 น.", "ner_obj": {"ner": {"entities": [{"type": "ORGANIZATION", "value": "เทศบาล"}, {"type": "LOCATION", "value": "หนองคาย\"ถนนประจักษ์"}, {"type": "LENGTH", "value": "20ซม."}, {"type": "ORGANIZATION", "value": "เทศบาลเมืองหนองคาย"}, {"type": "LENGTH", "value": "20 เซนติเมตร"}, {"type": "LOCATION", "value": "\"ถนนประจักษ์แม่น้ําโขงจ.หนองคาย"}, {"type": "DATE", "value": "14 กันยายน 2567"}, {"type": "ORGANIZATION", "value": "เทศบาลเมืองหนองคาย"}, {"type": "LENGTH", "value": "20ซ."}, {"type": "LOCATION", "value": "บริเวณถนนประจักษ์ชุมชนจอมมณี(บางซอยชุมชนหนองบัวบางซอย)ชุมชนธาตุใต้ซอย 2"}, {"type": "ORGANIZATION", "value": "เทศบาลเมือง"}, {"type": "LOCATION", "value": "หนองคายจังหวัดหนองคาย"}, {"type": "DATE", "value": "14  กันยายน 2567"}, {"type": "TIME", "value": "14.30 น."}, {"type": "LENGTH", "value": "13.72เมตร"}, {"type": "ORGANIZATION", "value": "เทศบาลเมือง"}, {"type": "LOCATION", "value": "หนองคาย"}], "language": "th"}, "num_of_characters": 1106, "num_of_limited_characters": 1106, "num_of_limited_words": 276, "num_of_words": 276, "original_message": "เทศบาลหนองคาย แจ้งงดจ่ายกระแสไฟบริเวณ \"ถนนประจักษ์\" หากน้ำขึ้นสูงอีก 20 ซม. เทศบาลเมืองหนองคาย ประกาศแจ้งหากระดับน้ำขึ้นสูงอีก 20 เซนติเมตร จะงดจ่ายกระแสไฟฟ้าบริเวณ \"ถนนประจักษ์\" ตลอดสายจากสถานการณ์น้ำใน \"แม่น้ำโขง\" ที่เพิ่มสูงขึ้นจนน้ำล้นตลิ่ง เข้าท่วมพื้นที่หลายจังหวัดที่ติดกับแม่น้ำ โดยเฉพาะอย่างยิ่งใน จ.หนองคาย ที่กระทบพื้นที่การเกษตรและบ้านเรือนประชาชนได้รับความเสียหายเป็นจำนวนมากนั้นล่าสุดวันที่ 14 กันยายน 2567 มีรายงานว่า เพจเฟซบุ๊ก เทศบาลเมืองหนองคาย ได้โพสต์ข้อความแจ้งเตือนประชาชน ระบุว่า แจ้งประชาชนทราบ คาดการณ์ว่าหากน้ำขึ้นสูงอีก 20 ซ. จะดำเนินการงดจ่ายกระแสไฟฟ้าบริเวณถนนประจักษ์ตลอดสาย ส่วนชุมชนที่ดำเนินการตัดกระแสไฟฟ้าเรียบร้อย ได้แก่ชุมชนจอมมณี (บางซอย)ชุมชนหนองบัว (บางซอย)ชุมชนธาตุใต้ ซอย 2ทั้งนี้ เทศบาลเมืองหนองคาย ได้รายงานระดับน้ำโขง จังหวัดหนองคาย ประจำวันที่ 14 กันยายน 2567 เวลา 14.30 น. ระดับน้ำโขง : 13.72 เมตร  ระดับการแจ้งเตือนภัยน้ำท่วม : ธงสีแดง สภาวะน้ำอยู่ในเกณฑ์ที่มีความเสี่ยงอันตรายต่อการเกิดน้ำท่วมฉับพลัน ให้อาศัยอยู่ในสถานที่ปลอดภัยและปฏิบัติตามข้อสั่งการอย่างไรก็ตาม หากมีความคืบหน้าเพิ่มเติมจะรายงานให้ทราบอีกครั้ง...ขอบคุณข้อมูลจาก เฟซบุ๊ก เทศบาลเมืองหนองคาย"}}