{"title": "เขื่อนแม่งัดฯ หยุดระบายน้ำต่อเนื่อง   ยังเหลือที่ว่างรับน้ำได้ราว 89 ล้าน ลบ.ม.", "url": "https://www.thairath.co.th/news/local/north/2813746", "tags": ["news", "local", "north", "2813746"], "publish_date": "11 ก.ย. 2567 13:25 น.", "ner_obj": {"ner": {"entities": [{"type": "LOCATION", "value": "เขื่อนแม่งัด"}, {"type": "ORGANIZATION", "value": "ฯ"}, {"type": "MONEY", "value": "89 ล้าน"}, {"type": "LENGTH", "value": "ลบ.ม"}, {"type": "ORGANIZATION", "value": "ผคบ.แม่แฝก-แม่"}, {"type": "LOCATION", "value": "งัด"}, {"type": "ORGANIZATION", "value": "สมบูรณ์ชล"}, {"type": "LOCATION", "value": "เขื่อนแม่งัดฯ"}, {"type": "MONEY", "value": "89ล้านลบ"}, {"type": "LENGTH", "value": ".ม"}, {"type": "DATE", "value": "11  กันยายน 2567"}, {"type": "PERSON", "value": "นายเฉลิมเกียรติ อินทกนก"}, {"type": "ORGANIZATION", "value": "โครงการส่งน้ําและบํารุงรักษาแม่แฝก-แม่งัดสมบูรณ์ชลผคบ.แม่แฝก-แม่งัด"}, {"type": "LOCATION", "value": "เขื่อนแม่งัดฯ"}, {"type": "DATE", "value": "9 ก.ย. 67"}, {"type": "LOCATION", "value": "เขื่อน"}, {"type": "MONEY", "value": "47"}, {"type": "LENGTH", "value": "ลบ.ม."}, {"type": "MONEY", "value": "24"}, {"type": "LENGTH", "value": "ลบ.ม"}, {"type": "DATE", "value": "10  ก.ย. 67"}, {"type": "LENGTH", "value": "4ลบ.ม"}, {"type": "LOCATION", "value": "จังหวัดเชียงใหม่เขื่อนแม่งัดฯ"}, {"type": "MONEY", "value": "12.015ล้าน"}, {"type": "LENGTH", "value": "ลบ.ม"}, {"type": "LOCATION", "value": "เขื่อนแม่งัดฯ"}, {"type": "ORGANIZATION", "value": "กรมอุตุนิยมวิทยา"}, {"type": "LOCATION", "value": "เขื่อน"}, {"type": "ORGANIZATION", "value": "แม่งัดฯ"}, {"type": "PERCENT", "value": "1.2"}, {"type": "MONEY", "value": "1.3ล้าน"}, {"type": "LENGTH", "value": "ลบ.ม."}, {"type": "LOCATION", "value": "51"}, {"type": "MONEY", "value": "ล้าน"}, {"type": "LENGTH", "value": "ลบ"}], "language": "th"}, "num_of_characters": 2120, "num_of_limited_characters": 1400, "num_of_limited_words": 428, "num_of_words": 676, "original_message": "เขื่อนแม่งัดฯ หยุดระบายน้ำต่อเนื่อง ยังเหลือที่ว่างรับน้ำได้ราว 89 ล้าน ลบ.ม. ผคบ.แม่แฝก-แม่งัดสมบูรณ์ชล เผย จะปิดการระบายน้ำจากเขื่อนแม่งัดฯ ต่อเนื่อง จากสถานการณ์ฝนที่เพิ่มขึ้น ส่วนความจุในการรับน้ำ ยังมีช่องราว 89 ล้าน ลบ.ม.วันที่ 11 กันยายน 2567 มีรายงานว่า นายเฉลิมเกียรติ อินทกนก ผู้อำนวยการโครงการส่งน้ำและบำรุงรักษาแม่แฝก-แม่งัดสมบูรณ์ชล (ผคบ.แม่แฝก-แม่งัด) เปิดเผยว่า ณ ปัจจุบันเขื่อนแม่งัดฯ ได้หยุดการระบายน้ำแล้ว ซึ่งเริ่มตั้งแต่วันที่ 9 ก.ย. 67 ที่ผ่านมา โดยลดการระบายน้ำจากเขื่อนฯ จากระบายอยู่ที่ 47 ลบ.ม. ต่อวินาที เหลือเพียง 24 ลบ.ม. ต่อวินาที และเมื่อเช้าวันที่ 10 ก.ย. 67 ได้หยุดการระบายเกือบทั้งหมดแล้ว เหลือเพียงแค่ส่งน้ำให้พื้นที่รับผิดชอบของโครงการฯ ผ่านคลองฝั่งซ้ายและคลองฝั่งขวา แค่เพียง 4 ลบ.ม. ต่อวินาที    เนื่องจากสถานการณ์ฝนในพื้นที่จังหวัดเชียงใหม่ที่เพิ่มปริมาณขึ้น การระบายน้ำลงไปเติมแม่น้ำปิงเป็นเงื่อนไขที่ไม่ควรปฏิบัติ อีกประการขณะนี้ปริมาณน้ำในเขื่อนแม่งัดฯ มีปริมาณที่ต่ำกว่าเส้นเกณฑ์ควบคุมสูงสุดแล้ว ที่ 12.015 ล้าน ลบ.ม. โครงการฯ จะปิดการระบายน้ำจากเขื่อนแม่งัดฯ ไปอีกต่อเนื่อง โดยจะรอการคาดการณ์ฝนของกรมอุตุนิยมวิทยาเป็นหลัก หากสถานการณ์เป็นดั่งเช่นที่เป็นอยู่ขณะนี้ ก็ไม่จำเป็นที่ต้องระบายน้ำทิ้ง ด้วยปริมาณน้ำเข้าเขื่อนแม่งัดฯ ฤดูฝนปีนี้เฉลี่ยอยู่ที่ 1.2 – 1.3 ล้าน ลบ.ม. เท่านั้น...    เมื่อพิจารณาปริมาณน้ำที่มีอยู่ขณะนี้ที่ 214 ล้าน ลบ.ม. ก็ราว 80% ของความจุ คงค้างอีก 20% (หรือ 51 ล้าน ลบ.ม.) จึงจะเต็มความจุที่ 100% นอกจากนี้ยังมีพื้นที่รับน้ำได้จากการยกระดับของสปิลเวย์ของเขื่อนอีก 10.5% (หรือ 28 ล้าน ลบ.ม.) ก็เท่ากับว่าเขื่อนแม่งัดฯ ยังมีช่องว่างรับน้ำได้อีก 30.5% หรือรับน้ำได้อีกราว 89 ล้าน ลบ.ม. ซึ่งจะเป็นปริมาณน้ำระดับสูงสุดที่เขื่อนแม่งัดสมบูรณ์ชลรับได้คือ ปริมาณน้ำที่ 293 ล้าน ลบ.ม. หรือ 110.5% ของความจุ    ทั้งนี้ มีรายงานว่า เขื่อนแม่งัดสมบูรณ์ชล มีปริมาณน้ำกักเก็บ 213.965 ล้าน ลบ.ม. หรือ 80.74% ของความจุ วันนี้มีปริมาณน้ำไหลเข้าเขื่อน (Inflow) 2.287 ล้าน ลบ.ม. ส่งน้ำให้พื้นที่โครงการฯ (Outflow) 0.360 ล้าน ลบ.ม. (เส้นปริมาณน้ำอยู่ระหว่างเกณฑ์ควบคุม LRC และ URC) โดยมีแผนส่งน้ำฤดูฝน ปี 2567 ช่วยเหลือพื้นที่การเกษตรในเขตพื้นที่โครงการฯ 40 ล้าน ลบ.ม. ตั้งแต่ 24 มิ.ย. 67 – 30 พ.ย. 67 และผลการส่งน้ำสะสมตั้งแต่ 14 มิ.ย. 67 – ปัจจุบัน อยู่ที่ 25.835 ล้าน ลบ.ม."}}