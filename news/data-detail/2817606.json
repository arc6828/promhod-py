{"title": "ทีมตอบโต้ภัยพิบัติ เร่งอพยพต่อเนื่อง ม.แม่ฟ้าหลวง   หลังกระแสน้ำเพิ่มสูง", "url": "https://www.thairath.co.th/news/local/north/2817606", "tags": ["news", "local", "north", "2817606"], "publish_date": "01 ต.ค. 2567 21:11 น.", "ner_obj": {"ner": {"entities": [{"type": "ORGANIZATION", "value": "ทีมภัยพิบัติม.แม่ฟ้าหลวงทีมมูลนิธิเพชรเกษมมหาวิทยาลัยแม่ฟ้าหลวง"}, {"type": "LOCATION", "value": "จ.เชียงราย"}, {"type": "DATE", "value": "1 ตุลาคม 2567"}, {"type": "ORGANIZATION", "value": "ศปช.ส่วนหน้า"}, {"type": "LOCATION", "value": "ของจังหวัดเชียงรายอ.เชียงแสนอ.แม่จันอ.เมืองเชียงรายจ.เชียงราย"}, {"type": "ORGANIZATION", "value": "ทีมมูลนิธิเพชรเกษมมหาวิทยาลัยแม่ฟ้าหลวง"}], "language": "th"}, "num_of_characters": 1004, "num_of_limited_characters": 1004, "num_of_limited_words": 242, "num_of_words": 242, "original_message": "ทีมตอบโต้ภัยพิบัติ เร่งอพยพต่อเนื่อง ม.แม่ฟ้าหลวง หลังกระแสน้ำเพิ่มสูง ทีมตอบโต้ภัยพิบัติ มูลนิธิเพชรเกษม เร่งอพยพชาวบ้านและนักศึกษา มหาวิทยาลัยแม่ฟ้าหลวง จ.เชียงราย หลังระดับน้ำเพิ่มสูงขึ้น ล่าสุดการไฟฟ้าตัดกระแสไฟฟ้า เนื่องจากระดับน้ำสูงเกือบถึงมิเตอร์ไฟวันที่ 1 ตุลาคม 2567 มีรายงานว่า หลังจาก ศปช.ส่วนหน้า ประกาศเตือนภัยระดับ 3 ในพื้นที่ 3 อำเภอของจังหวัดเชียงราย ได้แก่  อ.เชียงแสน อ.แม่จัน และ อ.เมืองเชียงราย เสี่ยงน้ำท่วมฉับพลัน ขอประชาชนในพื้นที่ติดตามสถานการณ์ใกล้ชิดเตรียมพร้อมอพยพ ตามที่ได้รายงานไปแล้วนั้น (อ่านข่าว : เตือนภัยระดับ 3 พื้นที่ 3 อำเภอ จ.เชียงราย เสี่ยงน้ำท่วมฉับพลัน เตรียมพร้อมอพยพ)    ทั้งนี้ ทีมตอบโต้ภัยพิบัติ มูลนิธิเพชรเกษม อพยพชาวบ้าน และนักศึกษา มหาวิทยาลัยแม่ฟ้าหลวง ออกมาแล้วกว่า 100 คน และยังอพยพต่อเนื่อง กระแสน้ำเพิ่มสูงขึ้น และเริ่มมีฝนตกลงมา ส่วนอุปสรรคในการทำงานคือความมืด หลังเจ้าหน้าที่ตัดกระแสไฟเพื่อป้องกันอันตรายกับประชาชน และทีมกู้ภัย ล่าสุดขณะนี้กระแสน้ำเริ่มลดลงบ้ างแล้ว แต่ยังต้องเฝ้าระวังเนื่องจากบนเขายังมีฝนตก....(ติดตาม ข่าวน้ำท่วม ทั้งหมดที่นี่)"}}