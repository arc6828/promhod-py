{
    "title": "เปิดเส้นทาง \"น้ำท่วมเชียงราย\" ต่อไป   มวลน้ำทั้งหมดจะไหลลงสู่ \"แม่น้ำโขง\"",
    "url": "https://www.thairath.co.th/news/local/north/2814277",
    "publish_date": "2024-09-13",
    "content": "เปิดเส้นทาง \"น้ำท่วมเชียงราย\" ต่อไป มวลน้ำทั้งหมดจะไหลลงสู่ \"แม่น้ำโขง\" กรมชลประทาน เผยเส้นทางน้ำท่วมจากเชียงราย จะไหลไปสู่ \"แม่น้ำโขง\" และออกทางทะเลจีนใต้ แม้ไม่กระทบกรุงเทพฯ โดยตรง แต่ยังต้องติดตามสถานการณ์วันที่ 13 กันยายน 2567 มีรายงานว่า เพจเฟซบุ๊ก กรมชลประทาน ได้โพสต์ข้อความระบุว่า \"เปิดเส้นทางน้ำจากเชียงรายไปไหนต่อ\"จากสถานการณ์น้ำท่วมในลำน้ำแม่สาย จังหวัดเชียงราย ที่เกิดจากฝนตกหนักในพื้นที่บริเวณชายขอบของประเทศไทยและประเทศพม่า ปริมาณน้ำทั้งหมด เมื่อพิจารณาเส้นทางการไหลของน้ำดังกล่าว จะเห็นได้ชัดว่ามวลน้ำทั้งหมดจะไหลลงสู่แม่น้ำโขง และออกสู่ทะเลทางภาคตะวันออกเฉียงเหนือของประเทศ และไหลออกทางทะเลจีนใต้ จึงไม่กระทบกับแม่น้ำเจ้าพระยาอย่างไรก็ตาม แม้ว่ากรุงเทพฯ จะไม่ได้รับผลกระทบโดยตรงจากน้ำท่วมในเชียงราย แต่สถานการณ์นี้ทางกรมชลประทานก็ไม่ได้นิ่งนอนใจ ยังคอยเฝ้าเตือนแจ้งสถานการณ์น้ำที่กำลังจะมาให้กับทุกจังหวัด และยังติดตามสถานการณ์น้ำอย่างใกล้ชิด พร้อมการป้องกันและบรรเทาปัญหาน้ำท่วมในทุกพื้นที่ขอบคุณข้อมูลจาก เฟซบุ๊ก กรมชลประทาน",
    "location": "เชียงราย",
    "duration_ms": 352.6735305786133
}