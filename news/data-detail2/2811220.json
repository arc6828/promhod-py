{
    "title": "กฟผ. แจ้ง 2 เขื่อนใหญ่ ปรับลด-ปิดการระบายน้ำ   บรรเทาน้ำท่วม",
    "url": "https://www.thairath.co.th/news/local/2811220",
    "publish_date": "2024-08-28",
    "content": "กฟผ. แจ้ง 2 เขื่อนใหญ่ ปรับลด-ปิดการระบายน้ำ บรรเทาน้ำท่วม การไฟฟ้าฝ่ายผลิตแห่งประเทศไทย แจ้งปิดการระบายน้ำ \"เขื่อนสิริกิติ์\" 28-29 ส.ค. บรรเทาน้ำท่วม ขณะที่ \"เขื่อนภูมิพล\" ลดการระบายน้ำ เหลือวันละ 3 ล้านลูกบาศก์เมตรวันที่ 28 ส.ค. 67 ผู้สื่อข่าวรายงานว่า จากสถานการณ์น้ำท่วมที่เกิดขึ้นในหลายพื้นที่ ล่าสุด การไฟฟ้าฝ่ายผลิตแห่งประเทศไทย ได้แจ้งข่าวผ่านเฟซบุ๊ก ระบุว่า กฟผ. ร่วมติดตามและประเมินสถานการณ์น้ำกับหน่วยงานที่เกี่ยวข้องอย่างใกล้ชิด พร้อมปิดการระบายน้ำเขื่อนสิริกิติ์ เพื่อบรรเทาผลกระทบสถานการณ์อุทกภัย ในช่วงวันที่ 28-29 สิงหาคม ส่วนเขื่อนภูมิพลปรับลดการระบายน้ำลงเหลือวันละ 3 ล้านลูกบาศก์เมตรทั้งนี้ สามารถติดตามข้อมูลสถานการณ์น้ำในอ่างเก็บน้ำของ กฟผ. ได้จาก https://water.egat.co.th/ หรือทางแอปพลิเคชัน EGAT Oneหรือ ติดตามสถานการณ์น้ำเขื่อนสิริกิติ์ ได้ที่ https://skdam.egat.co.th",
    "location": "",
    "duration_ms": 302.0339012145996
}