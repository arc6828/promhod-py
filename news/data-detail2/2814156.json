{
    "title": "\"ท่าอากาศยานแม่ฟ้าหลวง เชียงราย\"   ยืนยันเปิดให้บริการตามปกติ",
    "url": "https://www.thairath.co.th/news/local/2814156",
    "publish_date": "2024-09-13",
    "content": "\"ท่าอากาศยานแม่ฟ้าหลวง เชียงราย\" ยืนยันเปิดให้บริการตามปกติ \"ท่าอากาศยานแม่ฟ้าหลวง เชียงราย\" ยืนยันกลับมาเปิดให้บริการตามปกติแล้ว หลังจากแจ้งยกเลิกทุกเที่ยวบิน เมื่อวันที่ 12 ก.ย. 2567จากกรณี เมื่อวันที่ 12 ก.ย.ที่ผ่านมา สถานการณ์น้ำท่วมพื้นที่ จ.เชียงราย พบว่ายังคงทวีความรุนแรงขึ้น โดยตลอดคืนที่ผ่านมา น้ำได้เอ่อล้นเข้าท่วมเขตเทศบาลนครเชียงราย อ.เมืองเชียงราย จนถึงถนนธนาลัย บริเวณที่น้ำไม่เคยท่วมถึงมาตลอด 30 ปี และน้ำยังเข้าท่วมถนนหน้าท่าอากาศยานแม่ฟ้าหลวง เชียงราย ตั้งอยู่ ต.บ้านดู่ อ.เมืองเชียงราย จนทำให้ ท่าอากาศยานแม่ฟ้าหลวง เชียงราย แจ้งยกเลิกเที่ยวบินที่ให้บริการทุกเที่ยวบิน ตามที่เสนอข่าวไปแล้วนั้น (\"น้ำท่วมเชียงราย\" อ่วมหนัก \"ท่าอากาศยานแม่ฟ้าหลวง\" แจ้งด่วนยกเลิกทุกเที่ยวบินแล้ว)ล่าสุด เมื่อเวลา 09.21 น. วันที่ 13 ก.ย. 2567 เฟซบุ๊ก Mae Fah Luang Chiang Rai International Airport - CEI ได้โพสต์ข้อความโดยระบุว่า \"ท่าอากาศยานแม่ฟ้าหลวง เชียงราย ยืนยันเปิดให้บริการตามปกติ Mae Fah Luang - Chiang Rai International Airportconfirms that it will be operating as usual\".ขอบคุณเฟซบุ๊ก Mae Fah Luang Chiang Rai International Airport - CEI, ภาพจาก : เชียงราย108 ...",
    "location": "เชียงราย",
    "duration_ms": 719.0284729003906
}