{
    "title": "น้ำล้นคันคลองยม-น่าน เข้าท่วมพื้นที่ใน อ.สวรรคโลก   บางจุดสูงกว่า 2 เมตร",
    "url": "https://www.thairath.co.th/news/local/2816924",
    "publish_date": "2024-09-28",
    "content": "น้ำล้นคันคลองยม-น่าน เข้าท่วมพื้นที่ใน อ.สวรรคโลก บางจุดสูงกว่า 2 เมตร น้ำล้นคันคลอง \"ยม-น่าน\" เข้าท่วมพื้นที่ใน อ.สวรรคโลก บางจุดสูงกว่า 2 เมตร ชาวบ้านต้องนำรถยนต์-สัตว์เลี้ยงมาไว้บนถนนในที่สูงเมื่อเวลา 07.30 น. วันที่ 28 ก.ย. 2567 ผู้สื่อข่าวรายงานว่า ปริมาณน้ำบริเวณคลองยม-น่าน ที่รับน้ำจากแม่น้ำยมมาจากทางประตูระบายน้ำบ้านคลองหกบาท ต.ป่ากุมเกาะ เอ่อล้นเข้าท่วมและกัดเซาะริมคลองในพื้นที่หมู่ 7 ต.ในเมือง อ.สวรรคโลก จ.สุโขทัยแม้ว่าปริมาณน้ำในคลองยม-น่าน มีปริมาณลดลงเล็กน้อย แต่บริเวณที่คันคลองถูกน้ำกัดเซาะขาดเป็นแนวยาวประมาณ 20 เมตร ปริมาณน้ำยังคงไหลบ่าเข้าท่วมสวนมะม่วงและไร่อ้อย รวมทั้งบ้านเรือนของชาวบ้านในพื้นที่หมู่ 7 และไหลข้ามถนนมิตรภาพซอย 5 ไปยังย้อนไปทางถนนมิตรภาพซอย 4 ซึ่งอยู่ติดกัน มวลน้ำจะย้อนไปทางพื้นที่หมู่ 13    จากการสอบถาม นางพร ป้องกัน อายุ 71 ปี เล่าว่า สถานการณ์น้ำท่วมในพื้นที่ ต.ในเมือง ที่หมู่ 7 และหมู่ 13 ซึ่งเป็นพื้นที่ติดต่อกันถูกน้ำท่วมครั้งเป็นรอบที่ 2 ทำให้บางจุดน้ำท่วมบ้านชาวบ้านบางจุดสูงกว่า 2 เมตร จำเป็นต้องนำรถยนต์ รวมถึงสัตว์เลี้ยงนำมาไว้บนถนนในที่สูง ส่วนบ้านเรือนของชาวบ้านส่วนใหญ่จะเป็นยกพื้นมีใต้ถุนสูงจึงยังอาศัยอยู่บนบ้านได้....",
    "location": "",
    "duration_ms": 501.8017292022705
}