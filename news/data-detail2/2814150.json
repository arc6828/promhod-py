{
    "title": "นายกฯ ไปเชียงราย ตามสถานการณ์น้ำท่วม   จ่อหารือคนในพื้นที่ วางมาตรการช่วยเหลือ",
    "url": "https://www.thairath.co.th/news/politic/2814150",
    "publish_date": "2024-09-13",
    "content": "นายกฯ ไปเชียงราย ตามสถานการณ์น้ำท่วม จ่อหารือคนในพื้นที่ วางมาตรการช่วยเหลือ นายกฯ ไปเชียงราย ติดตามสถานการณ์น้ำท่วม พร้อมเตรียมหารือคนในพื้นที่ วางมาตรการช่วยเหลือให้ตรงตามความต้องการวันที่ 13 ก.ย. 67 นางสาวแพทองธาร ชินวัตร นายกรัฐมนตรี เดินทางลงพื้นที่ อ.แม่สาย จ.เชียงราย เพื่อติดตามสถานการณ์น้ำและแผนการช่วยเหลือผู้ประสบภัยจากสถานการณ์อุทกภัยภาคเหนือ พร้อมมอบถุงยังชีพให้แก่ประชาชนที่ได้รับผลกระทบ ซึ่งก่อนออกเดินทาง นายกฯ ได้ตรวจการขนย้ายเรือท้องแบนเพื่อนำไปช่วยเหลือผู้ประสบภัยด้วย    ในการลงพื้นที่ครั้งนี้ นายกฯ จะหารือกับเจ้าหน้าที่ผู้ปฏิบัติงาน และประชาชนในพื้นที่ เพื่อจัดการการช่วยเหลือจากภาครัฐให้ตรงกับสถานการณ์และความต้องการของประชาชนให้มากที่สุด และให้ทุกหน่วยงานที่เกี่ยวข้องประเมินและติดตามสถานการณ์น้ำในพื้นที่อื่น ๆ ด้วย    ...ความคืบหน้าจะรายงานให้ทราบต่อไป.(ติดตาม ข่าวการเมือง ทั้งหมดที่นี่)",
    "location": "เชียงราย",
    "duration_ms": 417.7839756011963
}