{
    "title": "เขื่อนเจ้าพระยา คงอัตราการระบายน้ำ 1,300   ลบ.ม./วินาที น้ำท้ายเขื่อนทรงตัว",
    "url": "https://www.thairath.co.th/news/local/central/2811592",
    "publish_date": "2024-08-30",
    "content": "เขื่อนเจ้าพระยา คงอัตราการระบายน้ำ 1,300 ลบ.ม./วินาที น้ำท้ายเขื่อนทรงตัว \"เขื่อนเจ้าพระยา\" อยู่ที่ 1,300 ลูกบาศก์เมตรต่อวินาที ส่งผลให้พื้นที่ลุ่มต่ำนอกคันกั้นน้ำบางส่วนได้รับผลกระทบ ขณะที่ระดับน้ำท้ายเขื่อนทรงตัววันที่ 30 ส.ค. 2567 ผู้สื่อข่าวรายงานว่า พล.ท.อมฤต บุญสุยา แม่ทัพน้อยที่ 1 ในฐานะรองผู้อำนวยการรักษาความมั่นคงภายในภาค 1 และคณะ ลงพื้นที่ประชุมติดตามสถานการณ์น้ำและปัญหาอุทกภัยในพื้นที่ลุ่มน้ำเจ้าพระยา โดยมีหน่วยงานที่เกี่ยวข้องรายงานสถานการณ์น้ำในพื้นที่    สำหรับในปัจจุบันสถานการณ์น้ำในพื้นที่ลุ่มน้ำเจ้าพระยา ที่สถานีวัดน้ำ C.2 อ.เมือง จ.นครสวรรค์ มีปริมาณน้ำไหลผ่านอยู่ที่ 1,314 ลูกบาศก์เมตรต่อวินาที ที่เขื่อนเจ้าพระยา อ.สรรพยา จ.ชัยนาท มีปริมาณน้ำทางด้านเหนือเขื่อน อยู่ที่ 15.91 เมตร/รทก. มีปริมาณน้ำทางด้านท้ายเขื่อนอยู่ที่ 12.10 เมตร/รทก. ซึ่งระดับน้ำห่างจากตลิ่งอยู่ที่ 4.24 เมตร และเขื่อนเจ้าพระยามีอัตราการระบายน้ำผ่านเขื่อนอยู่ที่ 1,300 ลูกบาศก์เมตรต่อวินาที ซึ่งจากการระบายน้ำดังกล่าวปัจจุบันส่งผลทำโดยจะมีพื้นที่ลุ่มต่ำนอกคันกั้นน้ำบริเวณคลองโผงเผง จ.อ่างทอง คลองบางบาล จ.พระนครศรีอยุธยา และตำบลหัวเวียง อ.เสนา ต.ลาดชิด ต.ท่าดินแดง อ.ผักไห่ จ.พระนครศรีอยุธยา ได้รับผลกระทบ...    ทั้งนี้ พล.ท.อมฤต ได้เน้นย้ำหน่วยทหารที่รับผิดชอบในพื้นที่ถึงนโยบายของทางผู้บัญชาการทหารบก ที่ได้กำชับให้หน่วยขึ้นตรงของกองทัพบก เข้าช่วยเหลือประชาชนทันที หากเกิดเหตุการณ์การฉุกเฉิน ให้ทุกหน่วยเตรียมกำลังให้พร้อมรับมือบรรเทาทุกข์ชาวบ้านอย่างทันท่วงที.",
    "location": "ชัยนาท | พระนครศรีอยุธยา | อ่างทอง",
    "duration_ms": 882.8344345092773
}