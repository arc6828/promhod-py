{
    "title": "คุณยายวัย 71 ปี เสียชีวิตแล้ว เหตุเรือกู้ภัยล่ม   จุดตัดทางรถไฟเชียงแสน",
    "url": "https://www.thairath.co.th/news/local/2818565",
    "publish_date": "2024-10-07",
    "content": "คุณยายวัย 71 ปี เสียชีวิตแล้ว เหตุเรือกู้ภัยล่ม จุดตัดทางรถไฟเชียงแสน สุดยื้อ คุณยายอายุ 71 ปี เสียชีวิตแล้ว เหตุเรือกู้ภัยล่ม ในพื้นที่รถไฟเชียงแสน อ.สารภี จ.เชียงใหม่ บริเวณจุดตัดทางรถไฟเชียงแสน นอกจากนี้ยังมีผู้ได้รับบาดเจ็บอีก 1 รายเมื่อวันที่ 7 ตุลาคม 2567 ผู้สื่อข่าวรายงานสถานการณ์น้ำท่วมใน จ.เชียงใหม่ เมื่อเวลาประมาณ 15.30 น. วานนี้ (6 ต.ค.67) พ.ต.อ.จิรภาส ศักดิ์สูง ผกก.สภ.สารภี ได้รับแจ้งเหตุเรือกู้ภัยล่ม บริเวณจุดทางตัดรถไฟเชียงแสน เลียบทางรถไฟ ช่วงทางออกหมู่บ้านกาญจน์กนก ต.หนองผึ้ง อ.สารภี จ.เชียงใหม่ มีผู้เสียชีวิต คือ นางนุพิน ถายศ อายุ 71 ปี ที่อยู่ 177 ม.2 ต.หนองผึ้ง อ.สารภี จ.เชียงใหม่ ส่วนผู้ได้รับบาดเจ็บ น.ส.วาตี ทวีเผ่าพงศ์ อายุ 40 ปี ที่อยู่ 7/1 ม.2 ต.หนองหอย อ.สารภี จ.เชียงใหม่ส่วนพฤติการณ์แห่งคดีเบื้องต้น สภ.สารภี ได้รับการประสานจากศูนย์อำนวยการป้องกันและบรรเทาสาธารณภัยเทศบาลตำบลหนองผึ้ง โดยปลัดเทศบาลตำบลหนองผึ้ง ผู้อำนวยการศูนย์ โดยมี นายธรรมศักดิ์ พุฒทอง ว่า เมื่อวันที่ 6 ต.ค.2567 เวลาประมาณ 15.30 น. มีเหตุเรือกู้ภัยล่มบริเวณเลียบทางตัดรถไฟเชียงแสน ช่วงทางออกหมู่บ้านกาญจน์กนก ต.หนองผึ้ง อ.สารภี จ.เชียงใหม่ ขณะเรือกู้ภัยกำลังขนย้ายผู้ประสบภัยน้ำท่วม จำนวน 3 คน และเรือดังกล่าวได้เกิดการล่ม ทำให้ผู้ประสบภัยทั้ง 3 ตกน้ำสูญหายต่อมา ทีมกู้ภัยจึงได้เข้าช่วยเหลือผู้ประสบภัยได้ทั้ง 3 คน โดยมี นางนุพิน ถายศ จมน้ำ เจ้าหน้าที่กู้ภัยจึงได้ทำการ CPR ก่อนนำตัวส่งโรงพยาบาลเทพปัญญา และน.ส.วาตี ทวีเผ่าพงศ์ ได้รับบาดเจ็บ ซึ่งมีบาดแผลฉีกขาดที่ขา ได้นำตัวส่งรักษาโรงพยาบาลเทพปัญญา ซึ่งต่อมา นางนุพิน ถายศ ได้เสียชีวิตที่โรงพยาบาลเทพปัญญาอย่างไรก็ตาม เจ้าหน้าที่ตำรวจ สภ.สารภี จะได้ตรวจสอบเหตุที่เกิดขึ้นต่อไป ส่วนทางพนักงานสอบสวนเจ้าของคดี คือ พ.ต.ท.ภัณฑารักษ์ เครือวงศ์ สว.(สอบสวน) สภ.สารภี...",
    "location": "เชียงใหม่",
    "duration_ms": 1125.3533363342285
}