{
    "title": "น้ำท่วมอยุธยาขยายวงกว้าง บางบาล-เสนา   ขนของขึ้นที่สูง ผู้ว่าฯ ลงเรือตามใกล้ชิด",
    "url": "https://www.thairath.co.th/news/local/central/2812074",
    "publish_date": "2024-09-02",
    "content": "น้ำท่วมอยุธยาขยายวงกว้าง บางบาล-เสนา ขนของขึ้นที่สูง ผู้ว่าฯ ลงเรือตามใกล้ชิด เขื่อนเจ้าพระยาเพิ่มการระบายน้ำ ล่าสุดระดับน้ำพื้นที่ลุ่มต่ำ ม.6 ต.วัดตะกู อ.บางบาล จ.พระนครศรีอยุธยา น้ำขึ้นสูงถึง 1 เมตรเอ่อท่วมใต้ถุนบ้าน ขณะที่ผู้ว่าฯ ลงเรือติดตามสถานการณ์ใกล้ชิดวันที่ 2 กันยายน 2567 ผู้สื่อข่าวรายงานสถานการณ์น้ำท่วมในพื้นที่ จ.พระนครศรีอยุธยา หลังเขื่อนเจ้าพระยาเร่งระบายน้ำอย่างต่อเนื่อง เริ่มส่งผลทำให้พื้นที่ลุ่มต่ำได้รับผลกระทบโดยพบว่าที่ ม.6 ต.วัดตะกู อ.บางบาล จ.พระนครศรีอยุธยา ระดับน้ำในคลองบางหลวง แม่น้ำน้อย ซึ่งรับน้ำมาจากแม่น้ำเจ้าพระยา ล้นตลิ่งไหลเข้าท่วมใต้ถุนบ้าน ชาวบ้านต้องเร่งขนย้ายของไว้บนบ้าน ไว้ในเรือ ไว้ที่สูงป้องกันความเสียหาย    นายสมคิด กิจนิยม อายุ 68 ปี เจ้าของบ้านเลขที่ 5 หมู่ 7 ต.วัดตะกู อ.บางบาล จ.พระนครศรีอยุธยา อาศัยอยู่กับพี่ชาย 2 คน ต้องช่วยกันเก็บของ ซึ่งข้าวของเครื่องใช้และอุปกรณ์ตัดผม ขึ้นเอาไว้ที่สูงหลังน้ำล้นตลิ่งเข้าท่วมใต้ถุนบ้านสูงประมาณ 1 เมตรนายสมคิดบอกว่า ระดับน้ำท่วมตลิ่งมาได้ประมาณ 1 อาทิตย์แล้ว ค่อยๆ เก็บของเรื่อยมาจนเมื่อคืนที่ผ่านมาน้ำสูงขึ้นประมาณ 50 เซนติเมตร ส่วนพืชผักสวนครัวที่ปลูกเอาไว้เสียหายทั้งหมด ส่วนพี่ชายของตนเองมีอาชีพเป็นช่างตัดผมช่วงนี้ก็ขาดรายได้ ไม่สามารถให้บริการตัดผมได้...    ขณะที่ อ.เสนา จ.พระนครศรีอยุธยา ได้รับผลกระทบจากเขื่อนเจ้าพระยาเพิ่มการระบายน้ำ ล่าสุด นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา พร้อมด้วยนางอมรรัตน์ กรึงไกร นายอำเภอเสนา และกำนัน ผู้ใหญ่บ้านในเขตอำเภอเสนา ร่วมขนย้ายสิ่งของขึ้นที่สูง พร้อมแจกสิ่งของที่จำเป็นแล้ว",
    "location": "พระนครศรีอยุธยา",
    "duration_ms": 1033.2019329071045
}