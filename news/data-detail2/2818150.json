{
    "title": "พระเณรติดเกาะ \"น้ำท่วม\" วัดพลายชุมพล สูงกว่า 1.50   เมตร ต้องใช้เรือเข้าออกวัด",
    "url": "https://www.thairath.co.th/news/local/2818150",
    "publish_date": "2024-10-04",
    "content": "พระเณรติดเกาะ \"น้ำท่วม\" วัดพลายชุมพล สูงกว่า 1.50 เมตร ต้องใช้เรือเข้าออกวัด ฝนตกต่อเนื่อง ทำน้ำเอ่อล้นเข้าท่วม \"วัดพลายชุมพล\" สูงกว่า 1.50 เมตร กระทบ \"พระ-เณร\" ติดเกาะ ต้องใช้เรือในการเข้าออกวัดเมื่อเวลา 06.00 น. วันที่ 4 ต.ค. 2567 ผู้สื่อข่าวรายงานว่า สถานการณ์น้ำท่วมที่บ้านหางคลอง หมู่ 5 ต.บ้านกล้วย อ.เมือง จ.สุโขทัย ยังมีปริมาณน้ำที่ไหลมาจากทุ่งทะเลหลวงเข้าท่วมพื้นที่จนถนนทางเข้าวัดพลายชุมพลสูงกว่า 1.50 ม. ทำให้น้ำเอ่อล้นเข้าท่วมโดยเฉพาะบริเวณวัดพลายชุมพล ส่งผลกระทบทำให้พระเณรต้องอาศัยเรือในการเข้าออกวัด ขณะที่ฝั่งซ้ายของวัด จะรับน้ำจากทะเลหลวงที่ไหลมาจาก อ.ศรีสำโรง ส่วนฝั่งขวาจะรับน้ำจากคลองแม่รำพัน ที่ไหลมาจากจากทาง อ.บ้านด่านลานหอย ทำให้ถนนทางเข้าวัดพลายชุมพลน้ำท่วมสูงกว่า 1.50 เมตร กลายเป็นพื้นที่รับน้ำ     นอกจากนี้ ในพื้นที่จังหวัดสุโขทัย ยังมีฝนตกลงมาอย่างในหลายพื้นที่ ทำให้ฝนที่ตกลงมาอย่างหนักลงมาเติมน้ำที่ท่วมขังอยู่แล้ว.",
    "location": "สุโขทัย",
    "duration_ms": 395.9529399871826
}