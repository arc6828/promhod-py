{
    "title": "เตือน \"ลำปาง-ตาก\" เฝ้าระวังน้ำล้นตลิ่ง   น้ำท่วมขังแม่น้ำวัง ช่วง 24 ก.ย. - 3 ต.ค.",
    "url": "https://www.thairath.co.th/news/local/north/2816109",
    "publish_date": "2024-09-24",
    "content": "เตือน \"ลำปาง-ตาก\" เฝ้าระวังน้ำล้นตลิ่ง น้ำท่วมขังแม่น้ำวัง ช่วง 24 ก.ย. - 3 ต.ค. สำนักงานทรัพยากรน้ำแห่งชาติ ประกาศเตือน 2 จังหวัด เฝ้าระวัง \"น้ำล้นตลิ่ง น้ำท่วมขังแม่น้ำวัง\" ช่วงวันที่ 24 ก.ย. - 3 ต.ค. 67วันที่ 24 กันยายน 2567 มีรายงานว่า เพจเฟซบุ๊ก สำนักงานทรัพยากรน้ำแห่งชาติ ได้โพสต์ข้อความระบุว่า สำนักงานทรัพยากรน้ำแห่งชาติ (สทนช.) ประกาศ เฝ้าระวัง น้ำล้นตลิ่ง น้ำท่วมขังแม่น้ำวัง ช่วงวันที่ 24 กันยายน - 3 ตุลาคม 2567 เนื่องจากเกิดฝนตกหนักในพื้นที่ลุ่มน้ำวัง ทำให้ระดับน้ำในแม่น้ำเพิ่มสูงขึ้นส่งผลให้เกิดน้ำล้นตลิ่ง น้ำท่วมขังในพื้นที่ลุ่มต่ำและชุมชนริมแม่น้ำวัง ขอให้เฝ้าระวังและเตรียมความพร้อมรับมือสถานการณ์น้ำล้นตลิ่ง ดังนี้จ.ลำปาง ระดับน้ำมีแนวโน้มล้นตลิ่ง บริเวณที่ลุ่มต่ำ อ.เถิน ประมาณ 0.2 - 0.5 ม.  ในช่วงวันที่ 28 ก.ย. – 2 ต.ค. 2567จ.ตาก ระดับน้ำมีแนวโน้มล้นตลิ่ง บริเวณที่ลุ่มต่ำ อ.สามเงา ประมาณ 1.0 - 1.3 ม. ในช่วงวันที่ 24 ก.ย. - 3 ต.ค. 2567ขอบคุณข้อมูลจาก เฟซบุ๊ก สำนักงานทรัพยากรน้ำแห่งชาติ",
    "location": "ตาก",
    "duration_ms": 529.282808303833
}