{
    "title": "น้ำลดขยะโผล่ ชาวเชียงใหม่เร่งทำความสะอาด   \"ฝุ่น-โคลน\" หลังโดนน้ำท่วมหนัก",
    "url": "https://www.thairath.co.th/news/local/2819001",
    "publish_date": "2024-10-09",
    "content": "น้ำลดขยะโผล่ ชาวเชียงใหม่เร่งทำความสะอาด \"ฝุ่น-โคลน\" หลังโดนน้ำท่วมหนัก จากสถานการณ์ \"น้ำท่วมเชียงใหม่\" ล่าสุดน้ำลดลงแล้ว ชาวบ้านจำนวนมากนำขยะที่พังเสียหายมากองหน้าบ้าน พร้อมเร่งทำความสะอาด \"ฝุ่น-โคลน\"วันที่ 9 ตุลาคม 2567 ผู้สื่อข่าวรายงานว่า บรรยากาศของการเร่งเก็บกวาดทำความสะอาดตามบ้านเรือน ร้านค้า ห้างร้านบริษัท ที่พักโรงแรม ตลาด พื้นที่ได้รับความเสียหายจากมหาอุทกภัยปี 2567 ครั้งนี้ รวมทั้งย่านชุมชนเคหะหนองหอย ต.หนองหอย ถนนวังสิงห์คำ ต.ป่าตัน ถนนรัตนโกสินทร์ ต.ช้างม่อย ถนนเจริญราษฎร์ ต.วัดเกต ถนนราชวงศ์ ต.ช้างม่อย ซึ่งถนนเต็มไปด้วยโคลนที่ตกค้างสีแดง ถนนเต็มไปด้วยขยะที่ถูกน้ำออกมากองไว้ หลังจากถูกน้ำท่วมได้รับความเสียหายไม่สามารถใช้การได้อีกทั้งนี้ ทุกอย่างถูกลำเลียงออกมากองไว้จำนวนมาก บางบ้านมีน้ำท่วมขังต้องสูบน้ำออกมา ปัญหาโคลนถูกน้ำจากการทำความสะอาด ทำให้ถนนลื่นเกิดอุบัติเหตุรถจักรยานยนต์ล้มจำนวนมาก และตามมาด้วยฝุ่นคละคลุ้งไปทั่วจากถนนดินที่แห้ง ขับขี่รถจะฝุ่นกระจายเป็นอันตรายต่อผู้ขับขี่รถจักรยานยนต์ ฝุ่นเข้าตา ดมฝุ่นเกิดล้มป่วยขึ้นได้อย่างไรก็ตาม ทางเทศบาลนครเชียงใหม่ได้แจ้งให้กับประชาชนในเขตตัวเมืองเชียงใหม่ สามารถนำขยะไปทิ้งได้ 2 แห่ง คือที่สุสานสันกู่เหล็ก สุสานช้างคลาน และที่สวนรถไฟ โดยทางเทศบาลนครเชียงใหม่จะดำเนินการต่อไป.",
    "location": "",
    "duration_ms": 1199.3248462677002
}