{
    "title": "โรงพยาบาลานนา 3 แจ้งย้ายจุดตรวจผู้ป่วย   เตรียมรับมือน้ำท่วมระลอก 2",
    "url": "https://www.thairath.co.th/news/local/north/2818081",
    "publish_date": "2024-10-03",
    "content": "โรงพยาบาลานนา 3 แจ้งย้ายจุดตรวจผู้ป่วย เตรียมรับมือน้ำท่วมระลอก 2 โรงพยาบาลลานนา 3 ประกาศแจ้งย้ายจุดตรวจผู้ป่วยประกันสังคม เตรียมพร้อมรับมือน้ำท่วมระลอก 2 และขอความร่วมมือผู้ป่วยกรณีไม่เร่งด่วน เลื่อนนัดตรวจรักษาไปก่อนวันที่ 3 ตุลาคม 2567 มีรายงานว่า เพจเฟซบุ๊ก โรงพยาบาลลานนา Lanna Hospital ได้โพสต์ข้อความ ประกาศจาก โรงพยาบาลลานนา 3 ระบุว่า ขณะนี้ โรงพยาบาลลานนา 3 เตรียมรับมือน้ำท่วมระลอกที่ 2 ขอแจ้งย้ายจุดตรวจผู้ป่วยประกันสังคม ไปที่ รพ.ลานนา อาคาร C ถึงเวลา 22.00 น. ในขณะนี้ทาง รพ.ลานนา 3 มีการรับมือตั้งแนวป้องกันน้ำท่วมรอบๆ โรงพยาบาลอยู่ หากสถานการณ์น้ำท่วมในวันพรุ่งนี้ (4 ตุลาคม) มีน้ำท่วมขังภายในซอยสุขเกษม หรือเอ่อล้นเข้ามาในโรงพยาบาลอีกรอบ อาจจะต้องปิดให้บริการ (ชั่วคราว) ที่โรงพยาบาลลานนา 3 และย้ายจุดให้บริการประกันสังคมที่ โรงพยาบาลลานนา อาคาร Cโดยขอความร่วมมือ ให้ผู้ป่วยกรณี #ไม่เร่งด่วน เลื่อนนัดเข้ารับการตรวจรักษาไปก่อน เพื่อให้ผู้ป่วยที่จำเป็นจะต้องได้รับการรักษา เข้ารับบริการก่อน เพื่อความปลอดภัย และการบริหารจัดการทรัพยากรทางการแพทย์อย่างมีประสิทธิภาพ หากมีการเปลี่ยนแปลง หรือการอัปเดตเพิ่มเติม ทางโรงพยาบาลจะแจ้งให้ทราบต่อไปอย่างไรก็ตาม หากท่านเข้ามาใช้บริการที่ โรงพยาบาลลานนา ท่านสามารถจอดรถได้ที่ ลานจอดรถ วิทยาลัยเทคโนโลยีโปลิเทคนิคลานนา (ติดถนนซุปเปอร์ไฮเวย์) ได้หากสถานการณ์น้ำท่วมดีขึ้น ทางเราจะแจ้งให้ท่านทราบเป็นระยะต่อไป จึงเรียนมาเพื่อทราบ และขออภัยในความไม่สะดวกมา ณ ที่นี้....ขอบคุณข้อมูลจาก เฟซบุ๊ก โรงพยาบาลลานนา Lanna Hospital",
    "location": "",
    "duration_ms": 723.4015464782715
}