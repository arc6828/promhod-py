{
    "title": "น้ำโขงทะลักท่วม อ.ศรีเชียงใหม่ จ.หนองคาย แล้ว   เร่งอพยพชาวบ้านออกจากพื้นที่",
    "url": "https://www.thairath.co.th/news/local/2814400",
    "publish_date": "2024-09-14",
    "content": "น้ำโขงทะลักท่วม อ.ศรีเชียงใหม่ จ.หนองคาย แล้ว เร่งอพยพชาวบ้านออกจากพื้นที่ ระดับน้ำเพิ่มสูงขึ้นอย่างต่อเนื่อง น้ำโขงทะลักเข้าท่วม อ.ศรีเชียงใหม่ จ.หนองคาย หน่วยกู้ภัยฮุก 31 ระดมกำลังเร่งอพยพชาวบ้านออกจากพื้นที่เสี่ยงวันที่ 14 กันยายน 2567 ผู้สื่อข่าวรายงานสถานการณ์น้ำในพื้นที่จังหวัดหนองคาย โดยระดับน้ำโขงได้เพิ่มระดับสูงขึ้นต่อเนื่อง จนเอ่อล้นเข้าท่วมหลายอำเภอ โดยเฉพาะในพื้นที่ อ.ศรีเชียงใหม่ จ.หนองคาย น้ำได้ไหลทะลักเข้าท่วมบ้านเรือนประชาชนเป็นจำนวนมาก เจ้าหน้าที่หน่วยกู้ภัยฮุก 31 นครราชสีมา ต้องระดมกำลังนำเรือท้องแบนและรถยกสูงเข้าไปช่วยเหลืออพยพชาวบ้าน โดยเฉพาะเด็กและผู้สูงอายุที่ติดอยู่ภายในบ้าน ออกมาสู่ที่สูงอย่างต่อเนื่องขณะเดียวกัน นายพงษ์เทพ มาลาชาสิงห์ ประธานชมรมส่งเสริมการท่องเที่ยววังน้ำเขียว จ.นครราชสีมา ซึ่งได้ลงพื้นที่ไปช่วยเหลืออพยพชาวบ้านด้วย เผยว่า ช่วงนี้ระดับน้ำได้เพิ่มสูงขึ้นอย่างต่อเนื่อง บางจุดระดับน้ำสูงกว่า 1 เมตร และทางจังหวัดหนองคายได้ประกาศแจ้งเตือนว่าระดับน้ำจะยังคงเพิ่มสูงขึ้นอีกในคืนนี้    ดังนั้นจึงขอให้ประชาชนในพื้นที่ อ.ศรีเชียงใหม่ ได้ขนย้ายสิ่งของขึ้นสู่ที่สูงทุกบ้าน เพื่อความปลอดภัยในชีวิตและทรัพย์สิน....",
    "location": "เชียงใหม่ | นครราชสีมา | หนองคาย",
    "duration_ms": 527.8668403625488
}