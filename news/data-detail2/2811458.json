{
    "title": "น้ำท่วมสุโขทัย บางแห่งยังมีระดับสูง   ชาวบ้านหนีขึ้นโคกนั่งรถไถเข้า-ออก",
    "url": "https://www.thairath.co.th/news/local/north/2811458",
    "publish_date": "2024-08-29",
    "content": "น้ำท่วมสุโขทัย บางแห่งยังมีระดับสูง ชาวบ้านหนีขึ้นโคกนั่งรถไถเข้า-ออก น้ำท่วม ต.คลองยาง อ.สวรรคโลก จ.สุโขทัย ยังหนัก บ้านจมน้ำ ชาวบ้านเดือดร้อนต้องไปอาศัยทำเพิงพักชั่วคราวอยู่บนโคกที่สูง ใช้รถไถบรรทุกคนขนของเข้าออก เวลา 07.00 น.วันที่ 29 ส.ค.สถานการณืน้ำท่วมที่ต.คลองยาง อ.สวรรคโลก จ.สุโขทัย ยังคงขยายวงกว้างชาวบ้านยังได้รับความเดือดหลายตำบล บางจุดน้ำยังไหลเข้าท่วมพื้นที่ต่อเนื่อง เช่นที่บ้านหนองตะเข้ ม.5 ต.คลองยาง  น้ำยังท่วมขังสูงทำให้ชาวบ้านอาศัยอยู่ในบ้านไม่ได้ต้องมาทำเพิงอยู่ในที่สูงหลับนอน และต้องอาศัยรถไถเท่านั้นในการสัญจรเข้าออกหมู่บ้านเนื่องจากพื้นที่บ้านหนองตะเข้ เป็นสวนมะม่วงและพื้นที่ต่ำรับน้ำจากหมู่บ้านอื่น เช่น จากบ้างคลองวังทอง ที่จะออกไปทางอ.ศรีนคร แต่ด้วยพื้นที่ต่ำและมีถนนเส้นในคลองยาง-คลองปู กั้น น้ำจึงไหลได้ช้า เอ่อล้นเข้าท่วมหมู้บ้านและระดับน้ำจะสูงกว่าพื้นที่อื่น",
    "location": "สุโขทัย",
    "duration_ms": 432.849645614624
}