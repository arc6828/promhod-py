{
    "title": "สทนช. ประกาศเฝ้าระวังน้ำทะเลหนุนสูง   เตือนจังหวัดเสี่ยงน้ำท่วมบริเวณที่ลุ่มต่ำ",
    "url": "https://www.thairath.co.th/news/society/2818671",
    "publish_date": "2024-10-07",
    "content": "สทนช. ประกาศเฝ้าระวังน้ำทะเลหนุนสูง เตือนจังหวัดเสี่ยงน้ำท่วมบริเวณที่ลุ่มต่ำ สำนักงานทรัพยากรน้ำแห่งชาติ ประกาศเตือนหลายจังหวัดเสี่ยงน้ำท่วม บริเวณพื้นที่ลุ่มต่ำริมแม่น้ำ เฝ้าระวังน้ำทะเลหนุนสูง ช่วง 13 – 24 ต.ค. 67วันที่ 7 ตุลาคม 2567 มีรายงานว่า เพจเฟซบุ๊ก สำนักงานทรัพยากรน้ำแห่งชาติ ประกาศเฝ้าระวังน้ำทะเลหนุนสูง ช่วงวันที่ 13 – 24 ตุลาคม 2567เนื่องจากอิทธิพลของน้ำทะเลหนุนสูง ประกอบกับมวลน้ำหลากจากตอนบนของลุ่มน้ำไหลลงมาสมทบ ส่งผลให้ระดับน้ำในแม่น้ำเพิ่มสูงขึ้น เสี่ยงน้ำท่วมบริเวณพื้นที่ลุ่มต่ำริมแม่น้ำเจ้าพระยา แม่น้ำท่าจีน และแม่น้ำแม่กลอง ชุมชนนอกแนวคันกั้นน้ำและแนวเขื่อนชั่วคราวบริเวณที่ไม่มีแนวป้องกันน้ำถาวร (แนวฟันหลอ)จึงขอให้เฝ้าระวังพื้นที่เสี่ยงจังหวัดสมุทรปราการ กรุงเทพมหานคร นนทบุรี ปทุมธานี สมุทรสาคร นครปฐม และสมุทรสงคราม.ขอบคุณข้อมูลจาก เฟซบุ๊ก  สำนักงานทรัพยากรน้ำแห่งชาติ",
    "location": "กรุงเทพมหานคร | นครปฐม | นนทบุรี | ปทุมธานี | สมุทรปราการ | สมุทรสงคราม | สมุทรสาคร",
    "duration_ms": 433.12978744506836
}