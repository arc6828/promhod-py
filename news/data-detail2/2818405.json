{
    "title": "ตำรวจภาค 5 ช่วยเจ้าหน้าที่กงสุลจีนฯ ประสบอุทกภัย   ล่าสุดระดับน้ำมีแนวโน้มลดลง",
    "url": "https://www.thairath.co.th/news/local/north/2818405",
    "publish_date": "2024-10-05",
    "content": "ตำรวจภาค 5 ช่วยเจ้าหน้าที่กงสุลจีนฯ ประสบอุทกภัย ล่าสุดระดับน้ำมีแนวโน้มลดลง ตำรวจภาค 5 เข้าช่วยเหลือเจ้าหน้าที่กงสุลจากสถานกงสุลใหญ่สาธารณรัฐประชาชนจีนจากเหตุอุทกภัยและติดอยู่ภายในหมู่บ้าน ขณะที่ระดับน้ำ P.1 สะพานนวรัฐลดลง 5.28 เมตรวันที่ 5 ตุลาคม 2567 มีรายงานว่า เมื่อเวลา 13.30 น. พล.ต.ท.กฤตธาพล ยี่สาคร ผบช.ภ.5 ได้สั่งการให้ พล.ต.ต.วรพงศ์ คำลือ ผบก.สส.ภ.5 จัดกำลังเจ้าหน้าที่ ปพ.บก.สส.ภ.5 นำโดย พ.ต.ท.ดนุพันธุ์ ขว้างไชย รอง ผกก.ปพ.บก.สส.ภ.5 และทีมงาน กก.ปพ.บก.สส.ภ.5 เข้าช่วยเหลือเจ้าหน้าที่กงสุลจากสถานกงสุลใหญ่สาธารณรัฐประชาชนจีน ประจำจังหวัดเชียงใหม่ ที่ได้รับผลกระทบจากเหตุอุทกภัยและติดอยู่ภายในหมู่บ้านปาล์มสปริง บ้านหนองหอย อำเภอเมืองเชียงใหม่ ในการปฏิบัติภารกิจในครั้งนี้เป็นไปอย่างเรียบร้อย ส่งผลให้เจ้าหน้าที่กงสุลสามารถเดินทางกลับสถานกงสุลใหญ่จีนในตัวเมืองได้อย่างปลอดภัย    ส่วนระดับน้ำ P.1 สะพานนวรัฐ จังหวัดเชียงใหม่ เมื่อเวลา 17.00 น. วัดได้ 5.29 เมตร ต่อมาเวลา 19.00 น. ระดับน้ำวัดได้ 5.28 เมตร มีแนวโน้มลดลง.    ...",
    "location": "เชียงใหม่",
    "duration_ms": 872.4370002746582
}